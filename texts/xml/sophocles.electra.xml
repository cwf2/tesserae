<?xml version="1.0" encoding="UTF-8"?>
<TessDocument id="sophocles.electra">
  <Metadata>
    <Author>sophocles</Author>
    <Display>Electra</Display>
    <Abbr>soph. el.</Abbr>
    <Lang>grc</Lang>
    <Prose>0</Prose>
    <PrintSource>Sophocles. Sophocles. Vol 2: Ajax. Electra. Trachiniae. Philoctetes With an English translation by F. Storr. The Loeb classical library, 21. Francis Storr. London; New York. William Heinemann Ltd.; The Macmillan Company. 1913.</PrintSource>
    <DigitalSourceDisplay>Perseus</DigitalSourceDisplay>
    <DigitalSourceURL>http://www.perseus.tufts.edu/hopper/text?doc=Perseus%3atext%3a1999.01.0187</DigitalSourceURL>
    <AddedBy>Rudra Chakraborty</AddedBy>
    <URI>urn:cts:greekLit:tlg0011.tlg005.perseus-grc1</URI>
  </Metadata>
  <Text>
    <TextUnit id="0" loc="1">ὦ τοῦ στρατηγήσαντος ἐν Τροίᾳ ποτὲ</TextUnit>
    <TextUnit id="1" loc="2">̓Αγαμέμνονος παῖ, νῦν ἐκεῖν' ἔξεστί σοι</TextUnit>
    <TextUnit id="2" loc="3">παρόντι λεύσσειν, ὧν πρόθυμος ἦσθ' ἀεί.</TextUnit>
    <TextUnit id="3" loc="4">τὸ γὰρ παλαιὸν ̓́Αργος οὑπόθεις τόδε,</TextUnit>
    <TextUnit id="4" loc="5">τῆς οἰστροπλῆγος ἄλσος ̓Ινάχου κόρης:</TextUnit>
    <TextUnit id="5" loc="6">αὕτη δ', ̓Ορέστα, τοῦ λυκοκτόνου θεοῦ</TextUnit>
    <TextUnit id="6" loc="7">ἀγορὰ Λύκειος: οὑξ ἀριστερᾶς δ' ὅδε</TextUnit>
    <TextUnit id="7" loc="8">̔́Ηρας ὁ κλεινὸς ναός: οἷ δ' ἱκάνομεν,</TextUnit>
    <TextUnit id="8" loc="9">φάσκειν Μυκήνας τὰς πολυχρύσους ὁρᾶν</TextUnit>
    <TextUnit id="9" loc="10">πολύφθορόν τε δῶμα Πελοπιδῶν τόδε,</TextUnit>
    <TextUnit id="10" loc="11">ὅθεν σε πατρὸς ἐκ φονῶν ἐγώ ποτε</TextUnit>
    <TextUnit id="11" loc="12">πρὸς σῆς ὁμαίμου καὶ κασιγνήτης λαβὼν</TextUnit>
    <TextUnit id="12" loc="13">ἤνεγκα κἀξέσωσα κἀξεθρεψάμην</TextUnit>
    <TextUnit id="13" loc="14">τοσόνδ' ἐς ἥβης, πατρὶ τιμωρὸν φόνου.</TextUnit>
    <TextUnit id="14" loc="15">νῦν οὖν, ̓Ορέστα καὶ σὺ φίλτατε ξένων</TextUnit>
    <TextUnit id="15" loc="16">Πυλάδη, τί χρὴ δρᾶν ἐν τάχει βουλευτέον:</TextUnit>
    <TextUnit id="16" loc="17">ὡς ἡμὶν ἤδη λαμπρὸν ἡλίου σέλας</TextUnit>
    <TextUnit id="17" loc="18">ἑῷα κινεῖ φθέγματ' ὀρνίθων σαφῆ</TextUnit>
    <TextUnit id="18" loc="19">μέλαινά τ' ἄστρων ἐκλέλοιπεν εὐφρόνη.</TextUnit>
    <TextUnit id="19" loc="20">πρὶν οὖν τιν' ἀνδρῶν ἐξοδοιπορεῖν στέγης,</TextUnit>
    <TextUnit id="20" loc="21">ξυνάπτετον λόγοισιν: ὡς ἐνταῦθ' ἐμέν,</TextUnit>
    <TextUnit id="21" loc="22">ἵν' οὐκέτ' ὀκνεῖν καιρός, ἀλλ' ἔργων ἀκμή.</TextUnit>
    <TextUnit id="22" loc="23">ὦ φίλτατ' ἀνδρῶν προσπόλων, ὥς μοι σαφῆ</TextUnit>
    <TextUnit id="23" loc="24">σημεῖα φαίνεις ἐσθλὸς εἰς ἡμᾶς γεγώς.</TextUnit>
    <TextUnit id="24" loc="25">ὥσπερ γὰρ ἵππος εὐγενής, κἂν ᾖ γέρων,</TextUnit>
    <TextUnit id="25" loc="26">ἐν τοῖσι δεινοῖς θυμὸν οὐκ ἀπώλεσεν,</TextUnit>
    <TextUnit id="26" loc="27">ἀλλ' ὀρθὸν οὖς ἵστησιν, ὡσαύτως δὲ σὺ</TextUnit>
    <TextUnit id="27" loc="28">ἡμᾶς τ' ὀτρύνεις καὐτὸς ἐν πρώτοις ἕπει.</TextUnit>
    <TextUnit id="28" loc="29">τοιγὰρ τὰ μὲν δόξαντα δηλώσω, σὺ δὲ</TextUnit>
    <TextUnit id="29" loc="30">ὀξεῖαν ἀκοὴν τοῖς ἐμοῖς λόγοις διδούς,</TextUnit>
    <TextUnit id="30" loc="31">εἰ μή τι καιροῦ τυγχάνω, μεθάρμοσον.</TextUnit>
    <TextUnit id="31" loc="32">ἐγὼ γὰρ ἡνίχ' ἱκόμην τὸ Πυθικὸν</TextUnit>
    <TextUnit id="32" loc="33">μαντεῖον, ὡς μάθοιμ' ὅτῳ τρόπῳ πατρὶ</TextUnit>
    <TextUnit id="33" loc="34">δίκας ἀροίμην τῶν φονευσάντων πάρα,</TextUnit>
    <TextUnit id="34" loc="35">χρῇ μοι τοιαῦθ' ὁ Φοῖβος ὧν πεύσει τάχα:</TextUnit>
    <TextUnit id="35" loc="36">ἄσκευον αὐτὸν ἀσπίδων τε καὶ στρατοῦ</TextUnit>
    <TextUnit id="36" loc="37">δόλοισι κλέψαι χειρὸς ἐνδίκους σφαγάς.</TextUnit>
    <TextUnit id="37" loc="38">ὅτ' οὖν τοιόνδε χρησμὸν εἰσηκούσαμεν,</TextUnit>
    <TextUnit id="38" loc="39">σὺ μὲν μολών, ὅταν σε καιρὸς εἰσάγῃ,</TextUnit>
    <TextUnit id="39" loc="40">δόμων ἔσω τῶνδ', ἴσθι πᾶν τὸ δρώμενον,</TextUnit>
    <TextUnit id="40" loc="41">ὅπως ἂν εἰδὼς ἡμὶν ἀγγείλῃς σαφῆ.</TextUnit>
    <TextUnit id="41" loc="42">οὐ γάρ σε μὴ γήρᾳ τε καὶ χρόνῳ μακρῷ</TextUnit>
    <TextUnit id="42" loc="43">γνῶς', οὐδ' ὑποπτεύσουσιν ὧδ' ἠνθισμένον.</TextUnit>
    <TextUnit id="43" loc="44">λόγῳ δὲ χρῶ τοιῷδ', ὅτι ξένος μὲν εἶ</TextUnit>
    <TextUnit id="44" loc="45">Φωκέως παρ' ἀνδρὸς Φανοτέως ἥκων: ὃ γὰρ</TextUnit>
    <TextUnit id="45" loc="46">μέγιστος αὐτοῖς τυγχάνει δορυξένων.</TextUnit>
    <TextUnit id="46" loc="47">ἄγγελλε δ' ὅρκον προστιθεὶς ὁθούνεκα</TextUnit>
    <TextUnit id="47" loc="48">τέθνηκ' ̓Ορέστης ἐξ ἀναγκαίας τύχης,</TextUnit>
    <TextUnit id="48" loc="49">ἄθλοισι Πυθικοῖσιν ἐκ τροχηλάτων</TextUnit>
    <TextUnit id="49" loc="50">δίφρων κυλισθείς: ὧδ' ὁ μῦθος ἑστάτω.</TextUnit>
    <TextUnit id="50" loc="51">ἡμεῖς δὲ πατρὸς τύμβον, ὡς ἐφίετο,</TextUnit>
    <TextUnit id="51" loc="52">λοιβαῖσι πρῶτον καὶ καρατόμοις χλιδαῖς</TextUnit>
    <TextUnit id="52" loc="53">στέψαντες εἶτ' ἄψορρον ἥξομεν πάλιν,</TextUnit>
    <TextUnit id="53" loc="54">τύπωμα χαλκόπλευρον ἠρμένοι χεροῖν,</TextUnit>
    <TextUnit id="54" loc="55">ὃ καὶ σὺ θάμνοις οἶσθά που κεκρυμμένον,</TextUnit>
    <TextUnit id="55" loc="56">ὅπως λόγῳ κλέπτοντες ἡδεῖαν φάτιν</TextUnit>
    <TextUnit id="56" loc="57">φέρωμεν αὐτοῖς, τοὐμὸν ὡς ἔρρει δέμας</TextUnit>
    <TextUnit id="57" loc="58">φλογιστὸν ἤδη καὶ κατηνθρακωμένον.</TextUnit>
    <TextUnit id="58" loc="59">τί γάρ με λυπεῖ τοῦθ', ὅταν λόγῳ θανὼν</TextUnit>
    <TextUnit id="59" loc="60">ἔργοισι σωθῶ κἀξενέγκωμαι κλέος;</TextUnit>
    <TextUnit id="60" loc="61">δοκῶ μέν, οὐδὲν ῥῆμα σὺν κέρδει κακόν.</TextUnit>
    <TextUnit id="61" loc="62">ἤδη γὰρ εἶδον πολλάκις καὶ τοὺς σοφοὺς</TextUnit>
    <TextUnit id="62" loc="63">λόγῳ μάτην θνῄσκοντας: εἶθ', ὅταν δόμους</TextUnit>
    <TextUnit id="63" loc="64">ἔλθωσιν αὖθις, ἐκτετίμηνται πλέον:</TextUnit>
    <TextUnit id="64" loc="65">ὡς κἄμ' ἐπαυχῶ τῆσδε τῆς φήμης ἄπο</TextUnit>
    <TextUnit id="65" loc="66">δεδορκότ' ἐχθροῖς ἄστρον ὣς λάμψειν ἔτι.</TextUnit>
    <TextUnit id="66" loc="67">ἀλλ', ὦ πατρῴα γῆ θεοί τ' ἐγχώριοι,</TextUnit>
    <TextUnit id="67" loc="68">δέξασθέ μ' εὐτυχοῦντα ταῖσδε ταῖς ὁδοῖς,</TextUnit>
    <TextUnit id="68" loc="69">σύ τ', ὦ πατρῷον δῶμα: σοῦ γὰρ ἔρχομαι</TextUnit>
    <TextUnit id="69" loc="70">δίκῃ καθαρτὴς πρὸς θεῶν ὡρμημένος:</TextUnit>
    <TextUnit id="70" loc="71">καὶ μή μ' ἄτιμον τῆσδ' ἀποστείλητε γῆς,</TextUnit>
    <TextUnit id="71" loc="72">ἀλλ' ἀρχέπλουτον καὶ καταστάτην δόμων.</TextUnit>
    <TextUnit id="72" loc="73">εἴρηκα μέν νυν ταῦτα: σοὶ δ' ἤδη, γέρον,</TextUnit>
    <TextUnit id="73" loc="74">τὸ σὸν μελέσθω βάντι φρουρῆσαι χρέος.</TextUnit>
    <TextUnit id="74" loc="75">νὼ δ' ἔξιμεν: καιρὸς γάρ, ὅσπερ ἀνδράσιν</TextUnit>
    <TextUnit id="75" loc="76">μέγιστος ἔργου παντός ἐστ' ἐπιστάτης.</TextUnit>
    <TextUnit id="76" loc="77">ἰώ μοί μοι δύστηνος.</TextUnit>
    <TextUnit id="77" loc="78">καὶ μὴν θυρῶν ἔδοξα προσπόλων τινὸς</TextUnit>
    <TextUnit id="78" loc="79">ὑποστενούσης ἔνδον αἰσθέσθαι, τέκνον.</TextUnit>
    <TextUnit id="79" loc="80">ἆρ' ἐστὶν ἡ δύστηνος ̓Ηλέκτρα: θέλεις</TextUnit>
    <TextUnit id="80" loc="81">μείνωμεν αὐτοῦ κἀπακούσωμεν γόων;</TextUnit>
    <TextUnit id="81" loc="82">ἥκιστα: μηδὲν πρόσθεν ἢ τὰ Λοξίου</TextUnit>
    <TextUnit id="82" loc="83">πειρώμεθ' ἔρδειν κἀπὸ τῶνδ' ἀρχηγετεῖν,</TextUnit>
    <TextUnit id="83" loc="84">πατρὸς χέοντες λουτρά: ταῦτα γὰρ φέρει</TextUnit>
    <TextUnit id="84" loc="85">νίκην τ' ἐφ' ἡμῖν καὶ κράτος τῶν δρωμένων.</TextUnit>
    <TextUnit id="85" loc="86">ὦ φάος ἁγνὸν</TextUnit>
    <TextUnit id="86" loc="87">καὶ γῆς ἰσόμοιρ' ἀήρ, ὥς μοι</TextUnit>
    <TextUnit id="87" loc="88">πολλὰς μὲν θρήνων ᾠδάς,</TextUnit>
    <TextUnit id="88" loc="89">πολλὰς δ' ἀντήρεις ᾔσθου</TextUnit>
    <TextUnit id="89" loc="90">στέρνων πληγὰς αἱμασσομένων,</TextUnit>
    <TextUnit id="90" loc="91">ὁπόταν δνοφερὰ νὺξ ὑπολειφθῇ:</TextUnit>
    <TextUnit id="91" loc="92">τὰ δὲ παννυχίδων ἤδη στυγεραὶ</TextUnit>
    <TextUnit id="92" loc="93">ξυνίσας' εὐναὶ μογερῶν οἴκων,</TextUnit>
    <TextUnit id="93" loc="94">ὅσα τὸν δύστηνον ἐμὸν θρηνῶ</TextUnit>
    <TextUnit id="94" loc="95">πατέρ', ὃν κατὰ μὲν βάρβαρον αἶαν</TextUnit>
    <TextUnit id="95" loc="96">φοίνιος ̓́Αρης οὐκ ἐξένισεν,</TextUnit>
    <TextUnit id="96" loc="97">μήτηρ δ' ἡμὴ χὠ κοινολεχὴς</TextUnit>
    <TextUnit id="97" loc="98">Αἴγισθος ὅπως δρῦν ὑλοτόμοι</TextUnit>
    <TextUnit id="98" loc="99">σχίζουσι κάρα φονίῳ πελέκει,</TextUnit>
    <TextUnit id="99" loc="100">κοὐδεὶς τούτων οἶκτος ἀπ' ἄλλης</TextUnit>
    <TextUnit id="100" loc="101">ἢ 'μοῦ φέρεται, σοῦ, πάτερ, οὕτως</TextUnit>
    <TextUnit id="101" loc="102">αἰκῶς οἰκτρῶς τε θανόντος.</TextUnit>
    <TextUnit id="102" loc="103">ἀλλ' οὐ μὲν δὴ</TextUnit>
    <TextUnit id="103" loc="104">λήξω θρήνων στυγερῶν τε γόων,</TextUnit>
    <TextUnit id="104" loc="105">ἔστ' ἂν παμφεγγεῖς ἄστρων</TextUnit>
    <TextUnit id="105" loc="106">ῥιπάς, λεύσσω δὲ τόδ' ἦμαρ,</TextUnit>
    <TextUnit id="106" loc="107">μὴ οὐ τεκνολέτειρ' ὥς τις ἀηδὼν</TextUnit>
    <TextUnit id="107" loc="108">ἐπὶ κωκυτῷ τῶνδε πατρῴων</TextUnit>
    <TextUnit id="108" loc="109">πρὸ θυρῶν ἠχὼ πᾶσι προφωνεῖν.</TextUnit>
    <TextUnit id="109" loc="110">ὦ δῶμ' ̓Αί̈δου καὶ Περσεφόνης,</TextUnit>
    <TextUnit id="110" loc="111">ὦ χθόνι' ̔Ερμῆ καὶ πότνι' ̓Αρὰ</TextUnit>
    <TextUnit id="111" loc="112">σεμναί τε θεῶν παῖδες ̓Ερινύες,</TextUnit>
    <TextUnit id="112" loc="113">αἳ τοὺς ἀδίκως θνῄσκοντας ὁρᾶθ',</TextUnit>
    <TextUnit id="113" loc="114">αἳ τοὺς εὐνὰς ὑποκλεπτομένους,</TextUnit>
    <TextUnit id="114" loc="115">ἔλθετ', ἀρήξατε, τίσασθε πατρὸς</TextUnit>
    <TextUnit id="115" loc="116">φόνον ἡμετέρου,</TextUnit>
    <TextUnit id="116" loc="117">καί μοι τὸν ἐμὸν πέμψατ' ἀδελφόν:</TextUnit>
    <TextUnit id="117" loc="118">μούνη γὰρ ἄγειν οὐκέτι σωκῶ</TextUnit>
    <TextUnit id="118" loc="120">λύπης ἀντίρροπον ἄχθος.</TextUnit>
    <TextUnit id="119" loc="121">ὦ παῖ, παῖ δυστανοτάτας</TextUnit>
    <TextUnit id="120" loc="122">̓Ηλέκτρα ματρός, τίν' ἀεὶ</TextUnit>
    <TextUnit id="121" loc="123">τάκεις ὧδ' ἀκόρεστον οἰμωγὰν</TextUnit>
    <TextUnit id="122" loc="124">τὸν πάλαι ἐκ δολερᾶς ἀθεώτατα</TextUnit>
    <TextUnit id="123" loc="125">ματρὸς ἁλόντ' ἀπάταις ̓Αγαμέμνονα</TextUnit>
    <TextUnit id="124" loc="126">κακᾷ τε χειρὶ πρόδοτον; ὡς ὁ τάδε πορὼν</TextUnit>
    <TextUnit id="125" loc="127">ὄλοιτ', εἴ μοι θέμις τάδ' αὐδᾶν.</TextUnit>
    <TextUnit id="126" loc="128">ὦ γενέθλα γενναίων,</TextUnit>
    <TextUnit id="127" loc="130">ἥκετ' ἐμῶν καμάτων παραμύθιον.</TextUnit>
    <TextUnit id="128" loc="131">οἶδά τε καὶ ξυνίημι τάδ', οὔ τί με</TextUnit>
    <TextUnit id="129" loc="132">φυγγάνει, οὐδ' ἐθέλω προλιπεῖν τόδε,</TextUnit>
    <TextUnit id="130" loc="133">μὴ οὐ τὸν ἐμὸν στενάχειν πατέρ' ἄθλιον.</TextUnit>
    <TextUnit id="131" loc="134">ἀλλ' ὦ παντοίας φιλότητος ἀμειβόμεναι χάριν,</TextUnit>
    <TextUnit id="132" loc="135">ἐᾶτέ μ' ὧδ' ἀλύειν,</TextUnit>
    <TextUnit id="133" loc="136">αἰαῖ, ἱκνοῦμαι.</TextUnit>
    <TextUnit id="134" loc="137">ἀλλ' οὔτοι τόν γ' ἐξ ̓Αί̈δα</TextUnit>
    <TextUnit id="135" loc="138">παγκοίνου λίμνας πατέρ' ἀν-</TextUnit>
    <TextUnit id="136" loc="139">στάσεις οὔτε γόοισιν οὔτ' εὐχαῖς.</TextUnit>
    <TextUnit id="137" loc="140">ἀλλ' ἀπὸ τῶν μετρίων ἐπ' ἀμήχανον</TextUnit>
    <TextUnit id="138" loc="141">ἄλγος ἀεὶ στενάχουσα διόλλυσαι,</TextUnit>
    <TextUnit id="139" loc="142">ἐν οἷς ἀνάλυσίς ἐστιν οὐδεμία κακῶν.</TextUnit>
    <TextUnit id="140" loc="143">τί μοι τῶν δυσφόρων ἐφίει;</TextUnit>
    <TextUnit id="141" loc="144">νήπιος ὃς τῶν οἰκτρῶς</TextUnit>
    <TextUnit id="142" loc="145">οἰχομένων γονέων ἐπιλάθεται.</TextUnit>
    <TextUnit id="143" loc="146">ἀλλ' ἐμέ γ' ἁ στονόεσς' ἄραρεν φρένας,</TextUnit>
    <TextUnit id="144" loc="147">ἃ ̓́Ιτυν, αἰὲν ̓́Ιτυν ὀλοφύρεται,</TextUnit>
    <TextUnit id="145" loc="148">ὄρνις ἀτυζομένα, Διὸς ἄγγελος.</TextUnit>
    <TextUnit id="146" loc="150">ἰὼ παντλάμων Νιόβα, σὲ δ' ἔγωγε νέμω θεόν,</TextUnit>
    <TextUnit id="147" loc="151">ἅτ' ἐν τάφῳ πετραίῳ</TextUnit>
    <TextUnit id="148" loc="152">αἰεὶ δακρύεις.</TextUnit>
    <TextUnit id="149" loc="153">οὔτοι σοὶ μούνᾳ, τέκνον,</TextUnit>
    <TextUnit id="150" loc="155">ἄχος ἐφάνη βροτῶν,</TextUnit>
    <TextUnit id="151" loc="156">πρὸς ὅ τι σὺ τῶν ἔνδον εἶ περισσά,</TextUnit>
    <TextUnit id="152" loc="157">οἷς ὁμόθεν εἶ καὶ γονᾷ ξύναιμος,</TextUnit>
    <TextUnit id="153" loc="158">οἵα Χρυσόθεμις ζώει καὶ ̓Ιφιάνασσα,</TextUnit>
    <TextUnit id="154" loc="159">κρυπτᾷ τ' ἀχέων ἐν ἥβᾳ,</TextUnit>
    <TextUnit id="155" loc="160">ὄλβιος, ὃν ἁ κλεινὰ</TextUnit>
    <TextUnit id="156" loc="161">γᾶ ποτε Μυκηναίων</TextUnit>
    <TextUnit id="157" loc="162">δέξεται εὐπατρίδαν, Διὸς εὔφρονι</TextUnit>
    <TextUnit id="158" loc="163">βήματι μολόντα τάνδε γᾶν ̓Ορέσταν.</TextUnit>
    <TextUnit id="159" loc="164">ὅν γ' ἐγὼ ἀκάματα προσμένους', ἄτεκνος,</TextUnit>
    <TextUnit id="160" loc="165">τάλαιν', ἀνύμφευτος αἰὲν οἰχνῶ,</TextUnit>
    <TextUnit id="161" loc="166">δάκρυσι μυδαλέα, τὸν ἀνήνυτον</TextUnit>
    <TextUnit id="162" loc="167">οἶτον ἔχουσα κακῶν: ὁ δὲ λάθεται</TextUnit>
    <TextUnit id="163" loc="168">ὧν τ' ἔπαθ' ὧν τ' ἐδάη. τί γὰρ οὐκ ἐμοὶ</TextUnit>
    <TextUnit id="164" loc="170">ἔρχεται ἀγγελίας ἀπατώμενον;</TextUnit>
    <TextUnit id="165" loc="171">ἀεὶ μὲν γὰρ ποθεῖ,</TextUnit>
    <TextUnit id="166" loc="172">ποθῶν δ' οὐκ ἀξιοῖ φανῆναι.</TextUnit>
    <TextUnit id="167" loc="173">θάρσει μοι, θάρσει, τέκνον.</TextUnit>
    <TextUnit id="168" loc="175">ἔτι μέγας οὐρανῷ</TextUnit>
    <TextUnit id="169" loc="176">Ζεύς, ὃς ἐφορᾷ πάντα καὶ κρατύνει:</TextUnit>
    <TextUnit id="170" loc="177">ᾧ τὸν ὑπεραλγῆ χόλον νέμουσα</TextUnit>
    <TextUnit id="171" loc="178">μήθ' οἷς ἐχθαίρεις ὑπεράχθεο μήτ' ἐπιλάθου:</TextUnit>
    <TextUnit id="172" loc="179">χρόνος γὰρ εὐμαρὴς θεός.</TextUnit>
    <TextUnit id="173" loc="180">οὔτε γὰρ ὁ τὰν Κρῖσαν</TextUnit>
    <TextUnit id="174" loc="181">βούνομον ἔχων ἀκτὰν</TextUnit>
    <TextUnit id="175" loc="182">παῖς ̓Αγαμεμνονίδας ἀπερίτροπος</TextUnit>
    <TextUnit id="176" loc="183">οὔθ' ὁ παρὰ τὸν ̓Αχέροντα θεὸς ἀνάσσων.</TextUnit>
    <TextUnit id="177" loc="185">ἀλλ' ἐμὲ μὲν ὁ πολὺς ἀπολέλοιπεν ἤδη</TextUnit>
    <TextUnit id="178" loc="186">βίοτος ἀνέλπιστος, οὐδ' ἔτ' ἀρκῶ:</TextUnit>
    <TextUnit id="179" loc="187">ἅτις ἄνευ τεκέων κατατάκομαι,</TextUnit>
    <TextUnit id="180" loc="188">ἇς φίλος οὔτις ἀνὴρ ὑπερίσταται,</TextUnit>
    <TextUnit id="181" loc="189">ἀλλ' ἁπερεί τις ἔποικος ἀναξία</TextUnit>
    <TextUnit id="182" loc="190">οἰκονομῶ θαλάμους πατρός, ὧδε μὲν</TextUnit>
    <TextUnit id="183" loc="191">ἀεικεῖ σὺν στολᾷ,</TextUnit>
    <TextUnit id="184" loc="192">κεναῖς δ' ἀμφίσταμαι τραπέζαις.</TextUnit>
    <TextUnit id="185" loc="193">οἰκτρὰ μὲν νόστοις αὐδά,</TextUnit>
    <TextUnit id="186" loc="194">οἰκτρὰ δ' ἐν κοίταις πατρῴαις</TextUnit>
    <TextUnit id="187" loc="195">ὅτε οἱ παγχάλκων ἀνταία</TextUnit>
    <TextUnit id="188" loc="196">γενύων ὡρμάθη πλαγά.</TextUnit>
    <TextUnit id="189" loc="197">δόλος ἦν ὁ φράσας, ἔρος ὁ κτείνας,</TextUnit>
    <TextUnit id="190" loc="198">δεινὰν δεινῶς προφυτεύσαντες</TextUnit>
    <TextUnit id="191" loc="199">μορφάν, εἴτ' οὖν θεὸς εἴτε βροτῶν</TextUnit>
    <TextUnit id="192" loc="200">ἦν ὁ ταῦτα πράσσων.</TextUnit>
    <TextUnit id="193" loc="201">ὦ πασᾶν κείνα πλέον ἁμέρα</TextUnit>
    <TextUnit id="194" loc="202">ἐλθοῦς' ἐχθίστα δή μοι:</TextUnit>
    <TextUnit id="195" loc="203">ὦ νύξ, ὦ δείπνων ἀρρήτων</TextUnit>
    <TextUnit id="196" loc="204">ἔκπαγλ' ἄχθη,</TextUnit>
    <TextUnit id="197" loc="205">τοὺς ἐμὸς ἴδε πατὴρ</TextUnit>
    <TextUnit id="198" loc="206">θανάτους αἰκεῖς διδύμαιν χειροῖν,</TextUnit>
    <TextUnit id="199" loc="207">αἳ τὸν ἐμὸν εἷλον βίον πρόδοτον, αἵ μ' ἀπώλεσαν:</TextUnit>
    <TextUnit id="200" loc="208">οἷς θεὸς ὁ μέγας ̓Ολύμπιος</TextUnit>
    <TextUnit id="201" loc="210">ποίνιμα πάθεα παθεῖν πόροι,</TextUnit>
    <TextUnit id="202" loc="211">μηδέ ποτ' ἀγλαί̈ας ἀποναίατο</TextUnit>
    <TextUnit id="203" loc="212">τοιάδ' ἀνύσαντες ἔργα.</TextUnit>
    <TextUnit id="204" loc="213">φράζου μὴ πόρσω φωνεῖν.</TextUnit>
    <TextUnit id="205" loc="214">οὐ γνώμαν ἴσχεις ἐξ οἵων</TextUnit>
    <TextUnit id="206" loc="215">τὰ παρόντ' οἰκείας εἰς ἄτας</TextUnit>
    <TextUnit id="207" loc="216">ἐμπίπτεις οὕτως αἰκῶς;</TextUnit>
    <TextUnit id="208" loc="217">πολὺ γάρ τι κακῶν ὑπερεκτήσω,</TextUnit>
    <TextUnit id="209" loc="218">σᾷ δυσθύμῳ τίκτους' ἀεὶ</TextUnit>
    <TextUnit id="210" loc="219">ψυχᾷ πολέμους: τὰ δὲ τοῖς δυνατοῖς</TextUnit>
    <TextUnit id="211" loc="220">οὐκ ἐριστὰ πλάθειν.</TextUnit>
    <TextUnit id="212" loc="221">δεινοῖς ἠναγκάσθην, δεινοῖς:</TextUnit>
    <TextUnit id="213" loc="222">ἔξοιδ', οὐ λάθει μ' ὀργά.</TextUnit>
    <TextUnit id="214" loc="223">ἀλλ' ἐν γὰρ δεινοῖς οὐ σχήσω</TextUnit>
    <TextUnit id="215" loc="224">ταύτας ἄτας,</TextUnit>
    <TextUnit id="216" loc="225">ὄφρα με βίος ἔχῃ.</TextUnit>
    <TextUnit id="217" loc="226">τίνι γάρ ποτ' ἄν, ὦ φιλία γενέθλα,</TextUnit>
    <TextUnit id="218" loc="227">πρόσφορον ἀκούσαιμ' ἔπος, τίνι φρονοῦντι καίρια;</TextUnit>
    <TextUnit id="219" loc="228">ἄνετέ μ' ἄνετε, παράγοροι:</TextUnit>
    <TextUnit id="220" loc="229">τάδε γὰρ ἄλυτα κεκλήσεται,</TextUnit>
    <TextUnit id="221" loc="230">οὐδέ ποτ' ἐκ καμάτων ἀποπαύσομαι</TextUnit>
    <TextUnit id="222" loc="231">ἀνάριθμος ὧδε θρήνων.</TextUnit>
    <TextUnit id="223" loc="232">ἀλλ' οὖν εὐνοίᾳ γ' αὐδῶ,</TextUnit>
    <TextUnit id="224" loc="233">μάτηρ ὡσεί τις πιστά,</TextUnit>
    <TextUnit id="225" loc="235">μὴ τίκτειν ς' ἄταν ἄταις.</TextUnit>
    <TextUnit id="226" loc="236">καὶ τί μέτρον κακότατος ἔφυ; φέρε,</TextUnit>
    <TextUnit id="227" loc="237">πῶς ἐπὶ τοῖς φθιμένοις ἀμελεῖν καλόν;</TextUnit>
    <TextUnit id="228" loc="238">ἐν τίνι τοῦτ' ἔβλαστ' ἀνθρώπων;</TextUnit>
    <TextUnit id="229" loc="239">μήτ' εἴην ἔντιμος τούτοις</TextUnit>
    <TextUnit id="230" loc="240">μήτ', εἴ τῳ πρόσκειμαι χρηστῷ,</TextUnit>
    <TextUnit id="231" loc="241">ξυνναίοιμ' εὔκηλος, γονέων</TextUnit>
    <TextUnit id="232" loc="242">ἐκτίμους ἴσχουσα πτέρυγας</TextUnit>
    <TextUnit id="233" loc="243">ὀξυτόνων γόων.</TextUnit>
    <TextUnit id="234" loc="245">εἰ γὰρ ὁ μὲν θανὼν γᾶ τε καὶ οὐδὲν ὢν</TextUnit>
    <TextUnit id="235" loc="246">κείσεται τάλας,</TextUnit>
    <TextUnit id="236" loc="247">οἱ δὲ μὴ πάλιν</TextUnit>
    <TextUnit id="237" loc="248">δώσους' ἀντιφόνους δίκας,</TextUnit>
    <TextUnit id="238" loc="249">ἔρροι τ' ἂν αἰδὼς</TextUnit>
    <TextUnit id="239" loc="250">ἁπάντων τ' εὐσέβεια θνατῶν.</TextUnit>
    <TextUnit id="240" loc="251">ἐγὼ μέν, ὦ παῖ, καὶ τὸ σὸν σπεύδους' ἅμα</TextUnit>
    <TextUnit id="241" loc="252">καὶ τοὐμὸν αὐτῆς ἦλθον: εἰ δὲ μὴ καλῶς</TextUnit>
    <TextUnit id="242" loc="253">λέγω, σὺ νίκα: σοὶ γὰρ ἑψόμεσθ' ἅμα.</TextUnit>
    <TextUnit id="243" loc="254">αἰσχύνομαι μέν, ὦ γυναῖκες, εἰ δοκῶ</TextUnit>
    <TextUnit id="244" loc="255">πολλοῖσι θρήνοις δυσφορεῖν ὑμῖν ἄγαν.</TextUnit>
    <TextUnit id="245" loc="256">ἀλλ' ἡ βία γὰρ ταῦτ' ἀναγκάζει με δρᾶν,</TextUnit>
    <TextUnit id="246" loc="257">σύγγνωτε: πῶς γὰρ ἥτις εὐγενὴς γυνή,</TextUnit>
    <TextUnit id="247" loc="258">πατρῷ' ὁρῶσα πήματ', οὐ δρῴη τάδ' ἄν;</TextUnit>
    <TextUnit id="248" loc="259">ἁγὼ κατ' ἦμαρ καὶ κατ' εὐφρόνην ἀεὶ</TextUnit>
    <TextUnit id="249" loc="260">θάλλοντα μᾶλλον ἢ καταφθίνονθ' ὁρῶ:</TextUnit>
    <TextUnit id="250" loc="261">ᾗ πρῶτα μὲν τὰ μητρός, ἥ μ' ἐγείνατο,</TextUnit>
    <TextUnit id="251" loc="262">ἔχθιστα συμβέβηκεν: εἶτα δώμασιν</TextUnit>
    <TextUnit id="252" loc="263">ἐν τοῖς ἐμαυτῆς τοῖς φονεῦσι τοῦ πατρὸς</TextUnit>
    <TextUnit id="253" loc="264">ξύνειμι, κἀκ τῶνδ' ἄρχομαι κἀκ τῶνδέ μοι</TextUnit>
    <TextUnit id="254" loc="265">λαβεῖν θ' ὁμοίως καὶ τὸ τητᾶσθαι πέλει.</TextUnit>
    <TextUnit id="255" loc="266">ἔπειτα ποίας ἡμέρας δοκεῖς μ' ἄγειν,</TextUnit>
    <TextUnit id="256" loc="267">ὅταν θρόνοις Αἴγισθον ἐνθακοῦντ' ἴδω</TextUnit>
    <TextUnit id="257" loc="268">τοῖσιν πατρῴοις, εἰσίδω δ' ἐσθήματα</TextUnit>
    <TextUnit id="258" loc="269">φοροῦντ' ἐκείνῳ ταὐτὰ καὶ παρεστίους</TextUnit>
    <TextUnit id="259" loc="270">σπένδοντα λοιβὰς ἔνθ' ἐκεῖνον ὤλεσεν,</TextUnit>
    <TextUnit id="260" loc="271">ἴδω δὲ τούτων τὴν τελευταίαν ὕβριν,</TextUnit>
    <TextUnit id="261" loc="272">τὸν αὐτοέντην ἡμὶν ἐν κοίτῃ πατρὸς</TextUnit>
    <TextUnit id="262" loc="273">ξὺν τῇ ταλαίνῃ μητρί, μητέρ' εἰ χρεὼν</TextUnit>
    <TextUnit id="263" loc="274">ταύτην προσαυδᾶν τῷδε συγκοιμωμένην:</TextUnit>
    <TextUnit id="264" loc="275">ἡ δ' ὧδε τλήμων ὥστε τῷ μιάστορι</TextUnit>
    <TextUnit id="265" loc="276">ξύνεστ', ἐρινὺν οὔτιν' ἐκφοβουμένη:</TextUnit>
    <TextUnit id="266" loc="277">ἀλλ' ὥσπερ ἐγγελῶσα τοῖς ποιουμένοις,</TextUnit>
    <TextUnit id="267" loc="278">εὑροῦς' ἐκείνην ἡμέραν, ἐν ᾗ τότε</TextUnit>
    <TextUnit id="268" loc="279">πατέρα τὸν ἀμὸν ἐκ δόλου κατέκτανεν,</TextUnit>
    <TextUnit id="269" loc="280">ταύτῃ χοροὺς ἵστησι καὶ μηλοσφαγεῖ</TextUnit>
    <TextUnit id="270" loc="281">θεοῖσιν ἔμμην' ἱερὰ τοῖς σωτηρίοις.</TextUnit>
    <TextUnit id="271" loc="282">ἐγὼ δ' ὁρῶς' ἡ δύσμορος κατὰ στέγας</TextUnit>
    <TextUnit id="272" loc="283">κλαίω, τέτηκα, κἀπικωκύω πατρὸς</TextUnit>
    <TextUnit id="273" loc="284">τὴν δυστάλαιναν δαῖτ' ἐπωνομασμένην</TextUnit>
    <TextUnit id="274" loc="285">αὐτὴ πρὸς αὑτήν. οὐδὲ γὰρ κλαῦσαι πάρα</TextUnit>
    <TextUnit id="275" loc="286">τοσόνδ' ὅσον μοι θυμὸς ἡδονὴν φέρει.</TextUnit>
    <TextUnit id="276" loc="287">αὕτη γὰρ ἡ λόγοισι γενναία γυνὴ</TextUnit>
    <TextUnit id="277" loc="288">φωνοῦσα τοιάδ' ἐξονειδίζει κακά:</TextUnit>
    <TextUnit id="278" loc="289">ὦ δύσθεον μίσημα, σοὶ μόνῃ πατὴρ</TextUnit>
    <TextUnit id="279" loc="290">τέθνηκεν; ἄλλος δ' οὔτις ἐν πένθει βροτῶν;</TextUnit>
    <TextUnit id="280" loc="291">κακῶς ὄλοιο, μηδέ ς' ἐκ γόων ποτὲ</TextUnit>
    <TextUnit id="281" loc="292">τῶν νῦν ἀπαλλάξειαν οἱ κάτω θεοί.</TextUnit>
    <TextUnit id="282" loc="293">τάδ' ἐξυβρίζει: πλὴν ὅταν κλύῃ τινὸς</TextUnit>
    <TextUnit id="283" loc="294">ἥξοντ' ̓Ορέστην: τηνικαῦτα δ' ἐμμανὴς</TextUnit>
    <TextUnit id="284" loc="295">βοᾷ παραστᾶς': οὐ σύ μοι τῶνδ' αἰτία;</TextUnit>
    <TextUnit id="285" loc="296">οὐ σὸν τόδ' ἐστὶ τοὔργον, ἥτις ἐκ χερῶν</TextUnit>
    <TextUnit id="286" loc="297">κλέψας' ̓Ορέστην τῶν ἐμῶν ὑπεξέθου;</TextUnit>
    <TextUnit id="287" loc="298">ἀλλ' ἴσθι τοι τίσουσά γ' ἀξίαν δίκην.</TextUnit>
    <TextUnit id="288" loc="299">τοιαῦθ' ὑλακτεῖ, σὺν δ' ἐποτρύνει πέλας</TextUnit>
    <TextUnit id="289" loc="300">ὁ κλεινὸς αὐτῇ ταὐτὰ νυμφίος παρών,</TextUnit>
    <TextUnit id="290" loc="301">ὁ πάντ' ἄναλκις οὗτος, ἡ πᾶσα βλάβη,</TextUnit>
    <TextUnit id="291" loc="302">ὁ σὺν γυναιξὶ τὰς μάχας ποιούμενος.</TextUnit>
    <TextUnit id="292" loc="303">ἐγὼ δ' ̓Ορέστην τῶνδε προσμένους' ἀεὶ</TextUnit>
    <TextUnit id="293" loc="304">παυστῆρ' ἐφήξειν ἡ τάλαιν' ἀπόλλυμαι.</TextUnit>
    <TextUnit id="294" loc="305">μέλλων γὰρ ἀεὶ δρᾶν τι τὰς οὔσας τέ μου</TextUnit>
    <TextUnit id="295" loc="306">καὶ τὰς ἀπούσας ἐλπίδας διέφθορεν.</TextUnit>
    <TextUnit id="296" loc="307">ἐν οὖν τοιούτοις οὔτε σωφρονεῖν, φίλαι,</TextUnit>
    <TextUnit id="297" loc="308">οὔτ' εὐσεβεῖν πάρεστιν: ἀλλ' ἔν τοι κακοῖς</TextUnit>
    <TextUnit id="298" loc="309">πολλή 'στ' ἀνάγκη κἀπιτηδεύειν κακά.</TextUnit>
    <TextUnit id="299" loc="310">φέρ' εἰπέ, πότερον ὄντος Αἰγίσθου πέλας</TextUnit>
    <TextUnit id="300" loc="311">λέγεις τάδ' ἡμῖν ἢ βεβῶτος ἐκ δόμων;</TextUnit>
    <TextUnit id="301" loc="312">ἦ κάρτα: μὴ δόκει μ' ἄν, εἴπερ ἦν πέλας,</TextUnit>
    <TextUnit id="302" loc="313">θυραῖον οἰχνεῖν: νῦν δ' ἀγροῖσι τυγχάνει.</TextUnit>
    <TextUnit id="303" loc="314">ἦ κἂν ἐγὼ θαρσοῦσα μᾶλλον ἐς λόγους</TextUnit>
    <TextUnit id="304" loc="315">τοὺς σοὺς ἱκοίμην, εἴπερ ὧδε ταῦτ' ἔχει;</TextUnit>
    <TextUnit id="305" loc="316">ὡς νῦν ἀπόντος ἱστόρει: τί σοι φίλον;</TextUnit>
    <TextUnit id="306" loc="317">καὶ δή ς' ἐρωτῶ: τοῦ κασιγνήτου τί φής,</TextUnit>
    <TextUnit id="307" loc="318">ἥξοντος ἢ μέλλοντος; εἰδέναι θέλω.</TextUnit>
    <TextUnit id="308" loc="319">φησίν γε: φάσκων δ' οὐδὲν ὧν λέγει ποεῖ.</TextUnit>
    <TextUnit id="309" loc="320">φιλεῖ γὰρ ὀκνεῖν πρᾶγμ' ἀνὴρ πράσσων μέγα.</TextUnit>
    <TextUnit id="310" loc="321">καὶ μὴν ἔγωγ' ἔσως' ἐκεῖνον οὐκ ὄκνῳ.</TextUnit>
    <TextUnit id="311" loc="322">θάρσει: πέφυκεν ἐσθλός, ὥστ' ἀρκεῖν φίλοις.</TextUnit>
    <TextUnit id="312" loc="323">πέποιθ', ἐπεί τἂν οὐ μακρὰν ἔζων ἐγώ.</TextUnit>
    <TextUnit id="313" loc="324">μὴ νῦν ἔτ' εἴπῃς μηδέν: ὡς δόμων ὁρῶ</TextUnit>
    <TextUnit id="314" loc="325">τὴν σὴν ὅμαιμον ἐκ πατρὸς ταὐτοῦ φύσιν,</TextUnit>
    <TextUnit id="315" loc="326">Χρυσόθεμιν, ἔκ τε μητρός, ἐντάφια χεροῖν</TextUnit>
    <TextUnit id="316" loc="327">φέρουσαν, οἷα τοῖς κάτω νομίζεται.</TextUnit>
    <TextUnit id="317" loc="328">τίν' αὖ σὺ τήνδε πρὸς θυρῶνος ἐξόδοις</TextUnit>
    <TextUnit id="318" loc="329">ἐλθοῦσα φωνεῖς, ὦ κασιγνήτη, φάτιν,</TextUnit>
    <TextUnit id="319" loc="330">κοὐδ' ἐν χρόνῳ μακρῷ διδαχθῆναι θέλεις</TextUnit>
    <TextUnit id="320" loc="331">θυμῷ ματαίῳ μὴ χαρίζεσθαι κενά;</TextUnit>
    <TextUnit id="321" loc="332">καίτοι τοσοῦτόν γ' οἶδα κἀμαυτήν, ὅτι</TextUnit>
    <TextUnit id="322" loc="333">ἀλγῶ 'πὶ τοῖς παροῦσιν: ὥστ' ἄν, εἰ σθένος</TextUnit>
    <TextUnit id="323" loc="334">λάβοιμι, δηλώσαιμ' ἂν οἷ' αὐτοῖς φρονῶ.</TextUnit>
    <TextUnit id="324" loc="335">νῦν δ' ἐν κακοῖς μοι πλεῖν ὑφειμένῃ δοκεῖ,</TextUnit>
    <TextUnit id="325" loc="336">καὶ μὴ δοκεῖν μὲν δρᾶν τι, πημαίνειν δὲ μή:</TextUnit>
    <TextUnit id="326" loc="337">τοιαῦτα δ' ἄλλα καὶ σὲ βούλομαι ποεῖν.</TextUnit>
    <TextUnit id="327" loc="338">καίτοι τὸ μὲν δίκαιον οὐχ ᾗ 'γὼ λέγω,</TextUnit>
    <TextUnit id="328" loc="339">ἀλλ' ᾗ σὺ κρίνεις: εἰ δ' ἐλευθέραν με δεῖ</TextUnit>
    <TextUnit id="329" loc="340">ζῆν, τῶν κρατούντων ἐστὶ πάντ' ἀκουστέα.</TextUnit>
    <TextUnit id="330" loc="341">δεινόν γέ ς' οὖσαν πατρὸς οὗ σὺ παῖς ἔφυς,</TextUnit>
    <TextUnit id="331" loc="342">κείνου λελῆσθαι, τῆς δὲ τικτούσης μέλειν.</TextUnit>
    <TextUnit id="332" loc="343">ἅπαντα γάρ σοι τἀμὰ νουθετήματα</TextUnit>
    <TextUnit id="333" loc="344">κείνης διδακτά, κοὐδὲν ἐκ σαυτῆς λέγεις.</TextUnit>
    <TextUnit id="334" loc="345">ἔπειθ' ἑλοῦ γε θάτερ', ἢ φρονεῖν κακῶς</TextUnit>
    <TextUnit id="335" loc="346">ἢ τῶν φίλων φρονοῦσα μὴ μνήμην ἔχειν:</TextUnit>
    <TextUnit id="336" loc="347">ἥτις λέγεις μὲν ἀρτίως ὡς, εἰ λάβοις</TextUnit>
    <TextUnit id="337" loc="348">σθένος, τὸ τούτων μῖσος ἐκδείξειας ἄν,</TextUnit>
    <TextUnit id="338" loc="349">ἐμοῦ δὲ πατρὶ πάντα τιμωρουμένης</TextUnit>
    <TextUnit id="339" loc="350">οὔτε ξυνέρδεις τήν τε δρῶσαν ἐκτρέπεις.</TextUnit>
    <TextUnit id="340" loc="351">οὐ ταῦτα πρὸς κακοῖσι δειλίαν ἔχει;</TextUnit>
    <TextUnit id="341" loc="352">ἐπεὶ δίδαξον, ἢ μάθ' ἐξ ἐμοῦ, τί μοι</TextUnit>
    <TextUnit id="342" loc="353">κέρδος γένοιτ' ἂν τῶνδε ληξάσῃ γόων.</TextUnit>
    <TextUnit id="343" loc="354">οὐ ζῶ; κακῶς μέν, οἶδ', ἐπαρκούντως δ' ἐμοί.</TextUnit>
    <TextUnit id="344" loc="355">λυπῶ δὲ τούτους, ὥστε τῷ τεθνηκότι</TextUnit>
    <TextUnit id="345" loc="356">τιμὰς προσάπτειν, εἴ τις ἔστ' ἐκεῖ χάρις.</TextUnit>
    <TextUnit id="346" loc="357">σὺ δ' ἡμὶν ἡ μισοῦσα μισεῖς μὲν λόγῳ,</TextUnit>
    <TextUnit id="347" loc="358">ἔργῳ δὲ τοῖς φονεῦσι τοῦ πατρὸς ξύνει.</TextUnit>
    <TextUnit id="348" loc="359">ἐγὼ μὲν οὖν οὐκ ἄν ποτ', οὐδ' εἴ μοι τὰ σὰ</TextUnit>
    <TextUnit id="349" loc="360">μέλλοι τις οἴσειν δῶρ', ἐφ' οἷσι νῦν χλιδᾷς,</TextUnit>
    <TextUnit id="350" loc="361">τούτοις ὑπεικάθοιμι: σοὶ δὲ πλουσία</TextUnit>
    <TextUnit id="351" loc="362">τράπεζα κείσθω καὶ περιρρείτω βίος.</TextUnit>
    <TextUnit id="352" loc="363">ἐμοὶ γὰρ ἔστω τοὐμὲ μὴ λυπεῖν μόνον</TextUnit>
    <TextUnit id="353" loc="364">βόσκημα: τῆς σῆς δ' οὐκ ἐρῶ τιμῆς τυχεῖν,</TextUnit>
    <TextUnit id="354" loc="365">οὐδ' ἂν σύ, σώφρων γ' οὖσα. νῦν δ' ἐξὸν πατρὸς</TextUnit>
    <TextUnit id="355" loc="366">πάντων ἀρίστου παῖδα κεκλῆσθαι, καλοῦ</TextUnit>
    <TextUnit id="356" loc="367">τῆς μητρός: οὕτω γὰρ φανεῖ πλείστοις κακή,</TextUnit>
    <TextUnit id="357" loc="368">θανόντα πατέρα καὶ φίλους προδοῦσα σούς.</TextUnit>
    <TextUnit id="358" loc="369">μηδὲν πρὸς ὀργήν, πρὸς θεῶν: ὡς τοῖς λόγοις</TextUnit>
    <TextUnit id="359" loc="370">ἔνεστιν ἀμφοῖν κέρδος, εἰ σὺ μὲν μάθοις</TextUnit>
    <TextUnit id="360" loc="371">τοῖς τῆσδε χρῆσθαι, τοῖς δὲ σοῖς αὕτη πάλιν.</TextUnit>
    <TextUnit id="361" loc="372">ἐγὼ μέν, ὦ γυναῖκες, ἠθάς εἰμί πως</TextUnit>
    <TextUnit id="362" loc="373">τῶν τῆσδε μύθων: οὐδ' ἂν ἐμνήσθην ποτέ,</TextUnit>
    <TextUnit id="363" loc="374">εἰ μὴ κακὸν μέγιστον εἰς αὐτὴν ἰὸν</TextUnit>
    <TextUnit id="364" loc="375">ἤκους', ὃ ταύτην τῶν μακρῶν σχήσει γόων.</TextUnit>
    <TextUnit id="365" loc="376">φέρ' εἰπὲ δὴ τὸ δεινόν: εἰ γὰρ τῶνδέ μοι</TextUnit>
    <TextUnit id="366" loc="377">μεῖζόν τι λέξεις, οὐκ ἂν ἀντείποιμ' ἔτι.</TextUnit>
    <TextUnit id="367" loc="378">ἀλλ' ἐξερῶ σοι πᾶν ὅσον κάτοιδ' ἐγώ.</TextUnit>
    <TextUnit id="368" loc="379">μέλλουσι γάρ ς', εἰ τῶνδε μὴ λήξεις γόων,</TextUnit>
    <TextUnit id="369" loc="380">ἐνταῦθα πέμψειν ἔνθα μή ποθ' ἡλίου</TextUnit>
    <TextUnit id="370" loc="381">φέγγος προσόψει, ζῶσα δ' ἐν κατηρεφεῖ</TextUnit>
    <TextUnit id="371" loc="382">στέγῃ χθονὸς τῆσδ' ἐκτὸς ὑμνήσεις κακά.</TextUnit>
    <TextUnit id="372" loc="383">πρὸς ταῦτα φράζου καί με μή ποθ' ὕστερον</TextUnit>
    <TextUnit id="373" loc="384">παθοῦσα μέμψῃ: νῦν γὰρ ἐν καλῷ φρονεῖν.</TextUnit>
    <TextUnit id="374" loc="385">ἦ ταῦτα δή με καὶ βεβούλευνται ποεῖν;</TextUnit>
    <TextUnit id="375" loc="386">μάλισθ': ὅταν περ οἴκαδ' Αἴγισθος μόλῃ.</TextUnit>
    <TextUnit id="376" loc="387">ἀλλ' ἐξίκοιτο τοῦδέ γ' οὕνεκ' ἐν τάχει.</TextUnit>
    <TextUnit id="377" loc="388">τίν', ὦ τάλαινα, τόνδ' ἐπηράσω λόγον;</TextUnit>
    <TextUnit id="378" loc="389">ἐλθεῖν ἐκεῖνον, εἴ τι τῶνδε δρᾶν νοεῖ.</TextUnit>
    <TextUnit id="379" loc="390">ὅπως πάθῃς τί χρῆμα; ποῦ ποτ' εἶ φρενῶν;</TextUnit>
    <TextUnit id="380" loc="391">ὅπως ἀφ' ὑμῶν ὡς προσωτάτω φύγω.</TextUnit>
    <TextUnit id="381" loc="392">βίου δὲ τοῦ παρόντος οὐ μνείαν ἔχεις;</TextUnit>
    <TextUnit id="382" loc="393">καλὸς γὰρ οὑμὸς βίοτος ὥστε θαυμάσαι.</TextUnit>
    <TextUnit id="383" loc="394">ἀλλ' ἦν ἄν, εἰ σύ γ' εὖ φρονεῖν ἠπίστασο.</TextUnit>
    <TextUnit id="384" loc="395">μή μ' ἐκδίδασκε τοῖς φίλοις εἶναι κακήν.</TextUnit>
    <TextUnit id="385" loc="396">ἀλλ' οὐ διδάσκω: τοῖς κρατοῦσι δ' εἰκαθεῖν.</TextUnit>
    <TextUnit id="386" loc="397">σὺ ταῦτα θώπευ': οὐκ ἐμοὺς τρόπους λέγεις.</TextUnit>
    <TextUnit id="387" loc="398">καλόν γε μέντοι μὴ 'ξ ἀβουλίας πεσεῖν.</TextUnit>
    <TextUnit id="388" loc="399">πεσούμεθ', εἰ χρή, πατρὶ τιμωρούμενοι.</TextUnit>
    <TextUnit id="389" loc="400">πατὴρ δὲ τούτων, οἶδα, συγγνώμην ἔχει.</TextUnit>
    <TextUnit id="390" loc="401">ταῦτ' ἐστὶ τἄπη πρὸς κακῶν ἐπαινέσαι.</TextUnit>
    <TextUnit id="391" loc="402">σὺ δ' οὐχὶ πείσει καὶ συναινέσεις ἐμοί;</TextUnit>
    <TextUnit id="392" loc="403">οὐ δῆτα: μή πω νοῦ τοσόνδ' εἴην κενή.</TextUnit>
    <TextUnit id="393" loc="404">χωρήσομαί τἄρ' οἷπερ ἐστάλην ὁδοῦ.</TextUnit>
    <TextUnit id="394" loc="405">ποῖ δ' ἐμπορεύει; τῷ φέρεις τάδ' ἔμπυρα;</TextUnit>
    <TextUnit id="395" loc="406">μήτηρ με πέμπει πατρὶ τυμβεῦσαι χοάς.</TextUnit>
    <TextUnit id="396" loc="407">πῶς εἶπας; ἦ τῷ δυσμενεστάτῳ βροτῶν;</TextUnit>
    <TextUnit id="397" loc="408">ὃν ἔκταν' αὐτή: τοῦτο γὰρ λέξαι θέλεις.</TextUnit>
    <TextUnit id="398" loc="409">ἐκ τοῦ φίλων πεισθεῖσα; τῷ τοῦτ' ἤρεσεν;</TextUnit>
    <TextUnit id="399" loc="410">ἐκ δείματός του νυκτέρου, δοκεῖν ἐμοί;</TextUnit>
    <TextUnit id="400" loc="411">ὦ θεοὶ πατρῷοι, συγγένεσθέ γ' ἀλλὰ νῦν.</TextUnit>
    <TextUnit id="401" loc="412">ἔχεις τι θάρσος τοῦδε τοῦ τάρβους πέρι;</TextUnit>
    <TextUnit id="402" loc="413">εἴ μοι λέγοις τὴν ὄψιν, εἴποιμ' ἂν τότε.</TextUnit>
    <TextUnit id="403" loc="414">ἀλλ' οὐ κάτοιδα πλὴν ἐπὶ σμικρὸν φράσαι.</TextUnit>
    <TextUnit id="404" loc="415">λέγ' ἀλλὰ τοῦτο: πολλά τοι σμικροὶ λόγοι</TextUnit>
    <TextUnit id="405" loc="416">ἔσφηλαν ἤδη καὶ κατώρθωσαν βροτούς.</TextUnit>
    <TextUnit id="406" loc="417">λόγος τις αὐτήν ἐστιν εἰσιδεῖν πατρὸς</TextUnit>
    <TextUnit id="407" loc="418">τοῦ σοῦ τε κἀμοῦ δευτέραν ὁμιλίαν</TextUnit>
    <TextUnit id="408" loc="419">ἐλθόντος ἐς φῶς: εἶτα τόνδ' ἐφέστιον</TextUnit>
    <TextUnit id="409" loc="420">πῆξαι λαβόντα σκῆπτρον οὑφόρει ποτὲ</TextUnit>
    <TextUnit id="410" loc="421">αὐτός, τανῦν δ' Αἴγισθος: ἐκ δὲ τοῦδ' ἄνω</TextUnit>
    <TextUnit id="411" loc="422">βλαστεῖν βρύοντα θαλλόν, ᾧ κατάσκιον</TextUnit>
    <TextUnit id="412" loc="423">πᾶσαν γενέσθαι τὴν Μυκηναίων χθόνα.</TextUnit>
    <TextUnit id="413" loc="424">τοιαῦτά του παρόντος, ἡνίχ' ̔Ηλίῳ</TextUnit>
    <TextUnit id="414" loc="425">δείκνυσι τοὔναρ, ἔκλυον ἐξηγουμένου.</TextUnit>
    <TextUnit id="415" loc="426">πλείω δὲ τούτων οὐ κάτοιδα, πλὴν ὅτι</TextUnit>
    <TextUnit id="416" loc="427">πέμπει με κείνη τοῦδε τοῦ φόβου χάριν.</TextUnit>
    <TextUnit id="417" loc="428">πρός νυν θεῶν σε λίσσομαι τῶν ἐγγενῶν</TextUnit>
    <TextUnit id="418" loc="429">ἐμοὶ πιθέσθαι μηδ' ἀβουλίᾳ πεσεῖν:</TextUnit>
    <TextUnit id="419" loc="430">εἰ γάρ μ' ἀπώσει, σὺν κακῷ μέτει πάλιν.</TextUnit>
    <TextUnit id="420" loc="431">ἀλλ', ὦ φίλη, τούτων μὲν ὧν ἔχεις χεροῖν</TextUnit>
    <TextUnit id="421" loc="432">τύμβῳ προσάψῃς μηδέν: οὐ γάρ σοι θέμις</TextUnit>
    <TextUnit id="422" loc="433">οὐδ' ὅσιον ἐχθρᾶς ἀπὸ γυναικὸς ἱστάναι</TextUnit>
    <TextUnit id="423" loc="434">κτερίσματ' οὐδὲ λουτρὰ προσφέρειν πατρί:</TextUnit>
    <TextUnit id="424" loc="435">ἀλλ' ἢ πνοαῖσιν ἢ βαθυσκαφεῖ κόνει</TextUnit>
    <TextUnit id="425" loc="436">κρύψον νιν, ἔνθα μή ποτ' εἰς εὐνὴν πατρὸς</TextUnit>
    <TextUnit id="426" loc="437">τούτων πρόσεισι μηδέν: ἀλλ' ὅταν θάνῃ</TextUnit>
    <TextUnit id="427" loc="438">κειμήλι' αὐτῇ ταῦτα σῳζέσθω κάτω.</TextUnit>
    <TextUnit id="428" loc="439">ἀρχὴν δ' ἄν, εἰ μὴ τλημονεστάτη γυνὴ</TextUnit>
    <TextUnit id="429" loc="440">πασῶν ἔβλαστε, τάσδε δυσμενεῖς χοὰς</TextUnit>
    <TextUnit id="430" loc="441">οὐκ ἄν ποθ' ὅν γ' ἔκτεινε, τῷδ' ἐπέστεφε.</TextUnit>
    <TextUnit id="431" loc="442">σκέψαι γὰρ εἴ σοι προσφιλῶς αὐτῇ δοκεῖ</TextUnit>
    <TextUnit id="432" loc="443">γέρα τάδ' οὑν τάφοισι δέξεσθαι νέκυς,</TextUnit>
    <TextUnit id="433" loc="444">ὑφ' ἧς θανὼν ἄτιμος, ὥστε δυσμενής,</TextUnit>
    <TextUnit id="434" loc="445">ἐμασχαλίσθη, κἀπὶ λουτροῖσιν κάρᾳ</TextUnit>
    <TextUnit id="435" loc="446">κηλῖδας ἐξέμαξεν. ἆρα μὴ δοκεῖς</TextUnit>
    <TextUnit id="436" loc="447">λυτήρι' αὐτῇ ταῦτα τοῦ φόνου φέρειν;</TextUnit>
    <TextUnit id="437" loc="448">οὐχ ἔστιν. ἀλλὰ ταῦτα μὲν μέθες: σὺ δὲ</TextUnit>
    <TextUnit id="438" loc="449">τεμοῦσα κρατὸς βοστρύχων ἄκρας φόβας</TextUnit>
    <TextUnit id="439" loc="450">κἀμοῦ ταλαίνης, σμικρὰ μὲν τάδ', ἀλλ' ὅμως</TextUnit>
    <TextUnit id="440" loc="451">ἅχω, δὸς αὐτῷ, τήνδ' ἀλιπαρῆ τρίχα</TextUnit>
    <TextUnit id="441" loc="452">καὶ ζῶμα τοὐμὸν οὐ χλιδαῖς ἠσκημένον.</TextUnit>
    <TextUnit id="442" loc="453">αἰτοῦ δὲ προσπίτνουσα γῆθεν εὐμενῆ</TextUnit>
    <TextUnit id="443" loc="454">ἡμῖν ἀρωγὸν αὐτὸν εἰς ἐχθροὺς μολεῖν,</TextUnit>
    <TextUnit id="444" loc="455">καὶ παῖδ' ̓Ορέστην ἐξ ὑπερτέρας χερὸς</TextUnit>
    <TextUnit id="445" loc="456">ἐχθροῖσιν αὐτοῦ ζῶντ' ἐπεμβῆναι ποδί,</TextUnit>
    <TextUnit id="446" loc="457">ὅπως τὸ λοιπὸν αὐτὸν ἀφνεωτέραις</TextUnit>
    <TextUnit id="447" loc="458">χερσὶν στέφωμεν ἢ τανῦν δωρούμεθα.</TextUnit>
    <TextUnit id="448" loc="459">οἶμαι μὲν οὖν, οἶμαί τι κἀκείνῳ μέλον</TextUnit>
    <TextUnit id="449" loc="460">πέμψαι τάδ' αὐτῇ δυσπρόσοπτ' ὀνείρατα:</TextUnit>
    <TextUnit id="450" loc="461">ὅμως δ', ἀδελφή, σοί θ' ὑπούργησον τάδε</TextUnit>
    <TextUnit id="451" loc="462">ἐμοί τ' ἀρωγὰ τῷ τε φιλτάτῳ βροτῶν</TextUnit>
    <TextUnit id="452" loc="463">πάντων, ἐν ̔́Αιδου κειμένῳ κοινῷ πατρί.</TextUnit>
    <TextUnit id="453" loc="464">πρὸς εὐσέβειαν ἡ κόρη λέγει: σὺ δέ,</TextUnit>
    <TextUnit id="454" loc="465">εἰ σωφρονήσεις, ὦ φίλη, δράσεις τάδε.</TextUnit>
    <TextUnit id="455" loc="466">δράσω: τὸ γὰρ δίκαιον οὐχ ἔχει λόγον</TextUnit>
    <TextUnit id="456" loc="467">δυοῖν ἐρίζειν, ἀλλ' ἐπισπεύδειν τὸ δρᾶν.</TextUnit>
    <TextUnit id="457" loc="468">πειρωμένῃ δὲ τῶνδε τῶν ἔργων ἐμοὶ</TextUnit>
    <TextUnit id="458" loc="469">σιγὴ παρ' ὑμῶν, πρὸς θεῶν, ἔστω, φίλαι:</TextUnit>
    <TextUnit id="459" loc="470">ὡς εἰ τάδ' ἡ τεκοῦσα πεύσεται, πικρὰν</TextUnit>
    <TextUnit id="460" loc="471">δοκῶ με πεῖραν τήνδε τολμήσειν ἔτι.</TextUnit>
    <TextUnit id="461" loc="472">εἰ μὴ 'γὼ παράφρων μάντις ἔφυν καὶ γνώμας</TextUnit>
    <TextUnit id="462" loc="473">λειπομένα σοφᾶς,</TextUnit>
    <TextUnit id="463" loc="474">εἶσιν ἁ πρόμαντις</TextUnit>
    <TextUnit id="464" loc="475">Δίκα δίκαια φερομένα χεροῖν κράτη:</TextUnit>
    <TextUnit id="465" loc="476">μέτεισιν, ὦ τέκνον, οὐ μακροῦ χρόνου.</TextUnit>
    <TextUnit id="466" loc="477">ὕπεστί μοι θάρσος,</TextUnit>
    <TextUnit id="467" loc="480">ἁδυπνόων κλύουσαν</TextUnit>
    <TextUnit id="468" loc="481">ἀρτίως ὀνειράτων.</TextUnit>
    <TextUnit id="469" loc="482">οὐ γάρ ποτ' ἀμναστεῖ γ' ὁ φύσας ς' ̔Ελλάνων ἄναξ,</TextUnit>
    <TextUnit id="470" loc="485">οὐδ' ἁ παλαιὰ χαλκόπλακτος ἀμφάκης γένυς,</TextUnit>
    <TextUnit id="471" loc="486">ἅ νιν κατέπεφνεν αἰσχίσταις ἐν αἰκίαις.</TextUnit>
    <TextUnit id="472" loc="487">ἥξει καὶ πολύπους καὶ πολύχειρ ἁ δεινοῖς</TextUnit>
    <TextUnit id="473" loc="490">κρυπτομένα λόχοις</TextUnit>
    <TextUnit id="474" loc="491">χαλκόπους ̓Ερινύς.</TextUnit>
    <TextUnit id="475" loc="492">ἄλεκτρ' ἄνυμφα γὰρ ἐπέβα μιαιφόνων</TextUnit>
    <TextUnit id="476" loc="493">γάμων ἁμιλλήμαθ' οἷσιν οὐ θέμις.</TextUnit>
    <TextUnit id="477" loc="495">πρὸ τῶνδέ τοί μ' ἔχει</TextUnit>
    <TextUnit id="478" loc="496">μή ποτε μή ποθ' ἡμῖν</TextUnit>
    <TextUnit id="479" loc="497">ἀψεγὲς πελᾶν τέρας</TextUnit>
    <TextUnit id="480" loc="500">τοῖς δρῶσι καὶ συνδρῶσιν. ἤ τοι μαντεῖαι βροτῶν</TextUnit>
    <TextUnit id="481" loc="501">οὐκ εἰσὶν ἐν δεινοῖς ὀνείροις οὐδ' ἐν θεσφάτοις,</TextUnit>
    <TextUnit id="482" loc="502">εἰ μὴ τόδε φάσμα νυκτὸς εὖ κατασχήσει.</TextUnit>
    <TextUnit id="483" loc="503">ὦ Πέλοπος ἁ πρόσθεν</TextUnit>
    <TextUnit id="484" loc="505">πολύπονος ἱππεία,</TextUnit>
    <TextUnit id="485" loc="506">ὡς ἔμολες αἰανὴς</TextUnit>
    <TextUnit id="486" loc="507">τᾷδε γᾷ.</TextUnit>
    <TextUnit id="487" loc="508">εὖτε γὰρ ὁ ποντισθεὶς</TextUnit>
    <TextUnit id="488" loc="509">Μυρτίλος ἐκοιμάθη,</TextUnit>
    <TextUnit id="489" loc="510">παγχρύσων δίφρων</TextUnit>
    <TextUnit id="490" loc="511">δυστάνοις αἰκίαις</TextUnit>
    <TextUnit id="491" loc="512">πρόρριζος ἐκριφθείς,</TextUnit>
    <TextUnit id="492" loc="513">οὔ τί πω</TextUnit>
    <TextUnit id="493" loc="514">ἔλειπεν ἐκ τοῦδ' οἴκου</TextUnit>
    <TextUnit id="494" loc="515">πολύπονος αἰκία.</TextUnit>
    <TextUnit id="495" loc="516">ἀνειμένη μέν, ὡς ἔοικας, αὖ στρέφει:</TextUnit>
    <TextUnit id="496" loc="517">οὐ γὰρ πάρεστ' Αἴγισθος, ὅς ς' ἐπεῖχ' ἀεὶ</TextUnit>
    <TextUnit id="497" loc="518">μή τοι θυραίαν γ' οὖσαν αἰσχύνειν φίλους:</TextUnit>
    <TextUnit id="498" loc="519">νῦν δ' ὡς ἄπεστ' ἐκεῖνος, οὐδὲν ἐντρέπει</TextUnit>
    <TextUnit id="499" loc="520">ἐμοῦ γε: καίτοι πολλὰ πρὸς πολλούς με δὴ</TextUnit>
    <TextUnit id="500" loc="521">ἐξεῖπας ὡς θρασεῖα καὶ πέρα δίκης</TextUnit>
    <TextUnit id="501" loc="522">ἄρχω, καθυβρίζουσα καὶ σὲ καὶ τὰ σά:</TextUnit>
    <TextUnit id="502" loc="523">ἐγὼ δ' ὕβριν μὲν οὐκ ἔχω, κακῶς δέ σε</TextUnit>
    <TextUnit id="503" loc="524">λέγω κακῶς κλύουσα πρὸς σέθεν θαμά.</TextUnit>
    <TextUnit id="504" loc="525">πατὴρ γάρ, οὐδὲν ἄλλο, σοὶ πρόσχημ' ἀεὶ</TextUnit>
    <TextUnit id="505" loc="526">ὡς ἐξ ἐμοῦ τέθνηκεν. ἐξ ἐμοῦ: καλῶς</TextUnit>
    <TextUnit id="506" loc="527">ἔξοιδα: τῶνδ' ἄρνησις οὐκ ἔνεστί μοι:</TextUnit>
    <TextUnit id="507" loc="528">ἡ γὰρ Δίκη νιν εἷλεν, οὐκ ἐγὼ μόνη,</TextUnit>
    <TextUnit id="508" loc="529">ᾗ χρῆν ς' ἀρήγειν, εἰ φρονοῦς' ἐτύγχανες:</TextUnit>
    <TextUnit id="509" loc="530">ἐπεὶ πατὴρ σὸς οὗτος, ὃν θρηνεῖς ἀεί,</TextUnit>
    <TextUnit id="510" loc="531">τὴν σὴν ὅμαιμον μοῦνος ̔Ελλήνων ἔτλη</TextUnit>
    <TextUnit id="511" loc="532">θῦσαι θεοῖσιν, οὐκ ἴσον καμὼν ἐμοὶ</TextUnit>
    <TextUnit id="512" loc="533">λύπης, ὅς ἔσπειρ', ὥσπερ ἡ τίκτους' ἐγώ.</TextUnit>
    <TextUnit id="513" loc="534">εἶεν, δίδαξον δή με τοῦ χάριν, τίνων</TextUnit>
    <TextUnit id="514" loc="535">ἔθυσεν αὐτήν: πότερον ̓Αργείων ἐρεῖς;</TextUnit>
    <TextUnit id="515" loc="536">ἀλλ' οὐ μετῆν αὐτοῖσι τήν γ' ἐμὴν κτανεῖν.</TextUnit>
    <TextUnit id="516" loc="537">ἀλλ' ἀντ' ἀδελφοῦ δῆτα Μενέλεω κτανὼν</TextUnit>
    <TextUnit id="517" loc="538">τἄμ', οὐκ ἔμελλε τῶνδέ μοι δώσειν δίκην;</TextUnit>
    <TextUnit id="518" loc="539">πότερον ἐκείνῳ παῖδες οὐκ ἦσαν διπλοῖ,</TextUnit>
    <TextUnit id="519" loc="540">οὓς τῆσδε μᾶλλον εἰκὸς ἦν θνῄσκειν, πατρὸς</TextUnit>
    <TextUnit id="520" loc="541">καὶ μητρὸς ὄντας, ἧς ὁ πλοῦς ὅδ' ἦν χάριν;</TextUnit>
    <TextUnit id="521" loc="542">ἢ τῶν ἐμῶν ̔́Αιδης τιν' ἵμερον τέκνων</TextUnit>
    <TextUnit id="522" loc="543">ἢ τῶν ἐκείνης ἔσχε δαίσασθαι πλέον;</TextUnit>
    <TextUnit id="523" loc="544">ἢ τῷ πανώλει πατρὶ τῶν μὲν ἐξ ἐμοῦ</TextUnit>
    <TextUnit id="524" loc="545">παίδων πόθος παρεῖτο, Μενέλεω δ' ἐνῆν;</TextUnit>
    <TextUnit id="525" loc="546">οὐ ταῦτ' ἀβούλου καὶ κακοῦ γνώμην πατρός;</TextUnit>
    <TextUnit id="526" loc="547">δοκῶ μέν, εἰ καὶ σῆς δίχα γνώμης λέγω:</TextUnit>
    <TextUnit id="527" loc="548">φαίη δ' ἂν ἡ θανοῦσά γ', εἰ φωνὴν λάβοι.</TextUnit>
    <TextUnit id="528" loc="549">ἐγὼ μὲν οὖν οὐκ εἰμὶ τοῖς πεπραγμένοις</TextUnit>
    <TextUnit id="529" loc="550">δύσθυμος: εἰ δὲ σοὶ δοκῶ φρονεῖν κακῶς,</TextUnit>
    <TextUnit id="530" loc="551">γνώμην δικαίαν σχοῦσα τοὺς πέλας ψέγε.</TextUnit>
    <TextUnit id="531" loc="552">ἐρεῖς μὲν οὐχὶ νῦν γέ μ' ὡς ἄρξασά τι</TextUnit>
    <TextUnit id="532" loc="553">λυπηρὸν εἶτα σοῦ τάδ' ἐξήκους' ὕπο:</TextUnit>
    <TextUnit id="533" loc="554">ἀλλ' ἢν ἐφῇς μοι, τοῦ τεθνηκότος θ' ὕπερ</TextUnit>
    <TextUnit id="534" loc="555">λέξαιμ' ἂν ὀρθῶς τῆς κασιγνήτης θ' ὁμοῦ.</TextUnit>
    <TextUnit id="535" loc="556">καὶ μὴν ἐφίημ': εἰ δέ μ' ὧδ' ἀεὶ λόγους</TextUnit>
    <TextUnit id="536" loc="557">ἐξῆρχες, οὐκ ἂν ἦσθα λυπηρὰ κλύειν.</TextUnit>
    <TextUnit id="537" loc="558">καὶ δὴ λέγω σοι. πατέρα φὴς κτεῖναι. τίς ἂν</TextUnit>
    <TextUnit id="538" loc="559">τούτου λόγος γένοιτ' ἂν αἰσχίων ἔτι,</TextUnit>
    <TextUnit id="539" loc="560">εἴτ' οὖν δικαίως εἴτε μή; λέξω δέ σοι</TextUnit>
    <TextUnit id="540" loc="561">ὡς οὐ δίκῃ γ' ἔκτεινας, ἀλλά ς' ἔσπασεν</TextUnit>
    <TextUnit id="541" loc="562">πειθὼ κακοῦ πρὸς ἀνδρός, ᾧ τανῦν ξύνει.</TextUnit>
    <TextUnit id="542" loc="563">ἐροῦ δὲ τὴν κυναγὸν ̓́Αρτεμιν, τίνος</TextUnit>
    <TextUnit id="543" loc="564">ποινὰς τὰ πολλὰ πνεύματ' ἔσχ' ἐν Αὐλίδι:</TextUnit>
    <TextUnit id="544" loc="565">ἢ 'γὼ φράσω: κείνης γὰρ οὐ θέμις μαθεῖν.</TextUnit>
    <TextUnit id="545" loc="566">πατήρ ποθ' οὑμός, ὡς ἐγὼ κλύω, θεᾶς</TextUnit>
    <TextUnit id="546" loc="567">παίζων κατ' ἄλσος ἐξεκίνησεν ποδοῖν</TextUnit>
    <TextUnit id="547" loc="568">στικτὸν κεράστην ἔλαφον, οὗ κατὰ σφαγὰς</TextUnit>
    <TextUnit id="548" loc="569">ἐκκομπάσας ἔπος τι τυγχάνει βαλών.</TextUnit>
    <TextUnit id="549" loc="570">κἀκ τοῦδε μηνίσασα Λητῴα κόρη</TextUnit>
    <TextUnit id="550" loc="571">κατεῖχ' ̓Αχαιούς, ὡς πατὴρ ἀντίσταθμον</TextUnit>
    <TextUnit id="551" loc="572">τοῦ θηρὸς ἐκθύσειε τὴν αὑτοῦ κόρην.</TextUnit>
    <TextUnit id="552" loc="573">ὧδ' ἦν τὰ κείνης θύματ': οὐ γὰρ ἦν λύσις</TextUnit>
    <TextUnit id="553" loc="574">ἄλλη στρατῷ πρὸς οἶκον οὐδ' εἰς ̓́Ιλιον.</TextUnit>
    <TextUnit id="554" loc="575">ἀνθ' ὧν, βιασθεὶς πολλὰ κἀντιβάς, μόλις</TextUnit>
    <TextUnit id="555" loc="576">ἔθυσεν αὐτήν, οὐχὶ Μενέλεω χάριν.</TextUnit>
    <TextUnit id="556" loc="577">εἰ δ' οὖν, ἐρῶ γὰρ καὶ τὸ σόν, κεῖνον θέλων</TextUnit>
    <TextUnit id="557" loc="578">ἐπωφελῆσαι ταῦτ' ἔδρα, τούτου θανεῖν</TextUnit>
    <TextUnit id="558" loc="579">χρῆν αὐτὸν οὕνεκ' ἐκ σέθεν; ποίῳ νόμῳ;</TextUnit>
    <TextUnit id="559" loc="580">ὅρα τιθεῖσα τόνδε τὸν νόμον βροτοῖς</TextUnit>
    <TextUnit id="560" loc="581">μὴ πῆμα σαυτῇ καὶ μετάγνοιαν τιθῇς.</TextUnit>
    <TextUnit id="561" loc="582">εἰ γὰρ κτενοῦμεν ἄλλον ἀντ' ἄλλου, σύ τοι</TextUnit>
    <TextUnit id="562" loc="583">πρώτη θάνοις ἄν, εἰ δίκης γε τυγχάνοις.</TextUnit>
    <TextUnit id="563" loc="584">ἀλλ' εἰσόρα μὴ σκῆψιν οὐκ οὖσαν τίθης.</TextUnit>
    <TextUnit id="564" loc="585">εἰ γὰρ θέλεις, δίδαξον ἀνθ' ὅτου τανῦν</TextUnit>
    <TextUnit id="565" loc="586">αἴσχιστα πάντων ἔργα δρῶσα τυγχάνεις,</TextUnit>
    <TextUnit id="566" loc="587">ἥτις ξυνεύδεις τῷ παλαμναίῳ, μεθ' οὗ</TextUnit>
    <TextUnit id="567" loc="588">πατέρα τὸν ἀμὸν πρόσθεν ἐξαπώλεσας,</TextUnit>
    <TextUnit id="568" loc="589">καὶ παιδοποιεῖς, τοὺς δὲ πρόσθεν εὐσεβεῖς</TextUnit>
    <TextUnit id="569" loc="590">κἀξ εὐσεβῶν βλαστόντας ἐκβαλοῦς' ἔχεις.</TextUnit>
    <TextUnit id="570" loc="591">πῶς ταῦτ' ἐπαινέσαιμ' ἄν; ἢ καὶ ταῦτ' ἐρεῖς</TextUnit>
    <TextUnit id="571" loc="592">ὡς τῆς θυγατρὸς ἀντίποινα λαμβάνεις;</TextUnit>
    <TextUnit id="572" loc="593">αἰσχρῶς δ', ἐάν περ καὶ λέγῃς: οὐ γὰρ καλὸν</TextUnit>
    <TextUnit id="573" loc="594">ἐχθροῖς γαμεῖσθαι τῆς θυγατρὸς οὕνεκα.</TextUnit>
    <TextUnit id="574" loc="595">ἀλλ' οὐ γὰρ οὐδὲ νουθετεῖν ἔξεστί σε,</TextUnit>
    <TextUnit id="575" loc="596">ἣ πᾶσαν ἵης γλῶσσαν ὡς τὴν μητέρα</TextUnit>
    <TextUnit id="576" loc="597">κακοστομοῦμεν. καί ς' ἔγωγε δεσπότιν</TextUnit>
    <TextUnit id="577" loc="598">ἢ μητέρ' οὐκ ἔλασσον εἰς ἡμᾶς νέμω,</TextUnit>
    <TextUnit id="578" loc="599">ἣ ζῶ βίον μοχθηρόν, ἔκ τε σοῦ κακοῖς</TextUnit>
    <TextUnit id="579" loc="600">πολλοῖς ἀεὶ ξυνοῦσα τοῦ τε συννόμου:</TextUnit>
    <TextUnit id="580" loc="601">ὃ δ' ἄλλος ἔξω, χεῖρα σὴν μόλις φυγών,</TextUnit>
    <TextUnit id="581" loc="602">τλήμων ̓Ορέστης δυστυχῆ τρίβει βίον:</TextUnit>
    <TextUnit id="582" loc="603">ὃν πολλὰ δή με σοὶ τρέφειν μιάστορα</TextUnit>
    <TextUnit id="583" loc="604">ἐπῃτιάσω: καὶ τόδ', εἴπερ ἔσθενον,</TextUnit>
    <TextUnit id="584" loc="605">ἔδρων ἄν, εὖ τοῦτ' ἴσθι: τοῦδέ γ' οὕνεκα</TextUnit>
    <TextUnit id="585" loc="606">κήρυσσέ μ' εἰς ἅπαντας, εἴτε χρῇς κακὴν</TextUnit>
    <TextUnit id="586" loc="607">εἴτε στόμαργον εἴτ' ἀναιδείας πλέαν.</TextUnit>
    <TextUnit id="587" loc="608">εἰ γὰρ πέφυκα τῶνδε τῶν ἔργων ἴδρις,</TextUnit>
    <TextUnit id="588" loc="609">σχεδόν τι τὴν σὴν οὐ καταισχύνω φύσιν.</TextUnit>
    <TextUnit id="589" loc="610">ὁρῶ μένος πνέουσαν: εἰ δὲ σὺν δίκῃ</TextUnit>
    <TextUnit id="590" loc="611">ξύνεστι, τοῦδε φροντίδ' οὐκέτ' εἰσορῶ.</TextUnit>
    <TextUnit id="591" loc="612">ποίας δ' ἐμοὶ δεῖ πρός γε τήνδε φροντίδος,</TextUnit>
    <TextUnit id="592" loc="613">ἥτις τοιαῦτα τὴν τεκοῦσαν ὕβρισεν,</TextUnit>
    <TextUnit id="593" loc="614">καὶ ταῦτα τηλικοῦτος; ἆρά σοι δοκεῖ</TextUnit>
    <TextUnit id="594" loc="615">χωρεῖν ἂν εἰς πᾶν ἔργον αἰσχύνης ἄτερ;</TextUnit>
    <TextUnit id="595" loc="616">εὖ νυν ἐπίστω τῶνδέ μ' αἰσχύνην ἔχειν,</TextUnit>
    <TextUnit id="596" loc="617">κεἰ μὴ δοκῶ σοι: μανθάνω δ' ὁθούνεκα</TextUnit>
    <TextUnit id="597" loc="618">ἔξωρα πράσσω κοὐκ ἐμοὶ προσεικότα.</TextUnit>
    <TextUnit id="598" loc="619">ἀλλ' ἡ γὰρ ἐκ σοῦ δυσμένεια καὶ τὰ σὰ</TextUnit>
    <TextUnit id="599" loc="620">ἔργ' ἐξαναγκάζει με ταῦτα δρᾶν βίᾳ:</TextUnit>
    <TextUnit id="600" loc="621">αἰσχροῖς γὰρ αἰσχρὰ πράγματ' ἐκδιδάσκεται.</TextUnit>
    <TextUnit id="601" loc="622">ὦ θρέμμ' ἀναιδές, ἦ ς' ἐγὼ καὶ τἄμ' ἔπη</TextUnit>
    <TextUnit id="602" loc="623">καὶ τἄργα τἀμὰ πόλλ' ἄγαν λέγειν ποεῖ.</TextUnit>
    <TextUnit id="603" loc="624">σύ τοι λέγεις νιν, οὐκ ἐγώ: σὺ γὰρ ποεῖς</TextUnit>
    <TextUnit id="604" loc="625">τοὔργον: τὰ δ' ἔργα τοὺς λόγους εὑρίσκεται.</TextUnit>
    <TextUnit id="605" loc="626">ἀλλ' οὐ μὰ τὴν δέσποιναν ̓́Αρτεμιν θράσους</TextUnit>
    <TextUnit id="606" loc="627">τοῦδ' οὐκ ἀλύξεις, εὖτ' ἂν Αἴγισθος μόλῃ.</TextUnit>
    <TextUnit id="607" loc="628">ὁρᾷς; πρὸς ὀργὴν ἐκφέρει, μεθεῖσά μοι</TextUnit>
    <TextUnit id="608" loc="629">λέγειν ἃ χρῄζοιμ', οὐδ' ἐπίστασαι κλύειν.</TextUnit>
    <TextUnit id="609" loc="630">οὔκουν ἐάσεις οὐδ' ὑπ' εὐφήμου βοῆς</TextUnit>
    <TextUnit id="610" loc="631">θῦσαί μ', ἐπειδὴ σοί γ' ἐφῆκα πᾶν λέγειν;</TextUnit>
    <TextUnit id="611" loc="632">ἐῶ, κελεύω, θῦε: μηδ' ἐπαιτιῶ</TextUnit>
    <TextUnit id="612" loc="633">τοὐμὸν στόμ', ὡς οὐκ ἂν πέρα λέξαιμ' ἔτι.</TextUnit>
    <TextUnit id="613" loc="634">ἔπαιρε δὴ σὺ θύμαθ' ἡ παροῦσά μοι</TextUnit>
    <TextUnit id="614" loc="635">πάγκαρπ', ἄνακτι τῷδ' ὅπως λυτηρίους</TextUnit>
    <TextUnit id="615" loc="636">εὐχὰς ἀνάσχω δειμάτων, ἃ νῦν ἔχω.</TextUnit>
    <TextUnit id="616" loc="637">κλύοις ἂν ἤδη, Φοῖβε προστατήριε,</TextUnit>
    <TextUnit id="617" loc="638">κεκρυμμένην μου βάξιν: οὐ γὰρ ἐν φίλοις</TextUnit>
    <TextUnit id="618" loc="639">ὁ μῦθος, οὐδὲ πᾶν ἀναπτύξαι πρέπει</TextUnit>
    <TextUnit id="619" loc="640">πρὸς φῶς παρούσης τῆσδε πλησίας ἐμοί,</TextUnit>
    <TextUnit id="620" loc="641">μὴ σὺν φθόνῳ τε καὶ πολυγλώσσῳ βοῇ</TextUnit>
    <TextUnit id="621" loc="642">σπείρῃ ματαίαν βάξιν εἰς πᾶσαν πόλιν.</TextUnit>
    <TextUnit id="622" loc="643">ἀλλ' ὧδ' ἄκουε: τῇδε γὰρ κἀγὼ φράσω.</TextUnit>
    <TextUnit id="623" loc="644">ἃ γὰρ προσεῖδον νυκτὶ τῇδε φάσματα</TextUnit>
    <TextUnit id="624" loc="645">δισσῶν ὀνείρων, ταῦτά μοι, Λύκει' ἄναξ,</TextUnit>
    <TextUnit id="625" loc="646">εἰ μὲν πέφηνεν ἐσθλά, δὸς τελεσφόρα,</TextUnit>
    <TextUnit id="626" loc="647">εἰ δ' ἐχθρά, τοῖς ἐχθροῖσιν ἔμπαλιν μέθες:</TextUnit>
    <TextUnit id="627" loc="648">καὶ μή με πλούτου τοῦ παρόντος εἴ τινες</TextUnit>
    <TextUnit id="628" loc="649">δόλοισι βουλεύουσιν ἐκβαλεῖν, ἐφῇς,</TextUnit>
    <TextUnit id="629" loc="650">ἀλλ' ὧδέ μ' αἰεὶ ζῶσαν ἀβλαβεῖ βίῳ</TextUnit>
    <TextUnit id="630" loc="651">δόμους ̓Ατρειδῶν σκῆπτρά τ' ἀμφέπειν τάδε,</TextUnit>
    <TextUnit id="631" loc="652">φίλοισί τε ξυνοῦσαν οἷς ξύνειμι νῦν</TextUnit>
    <TextUnit id="632" loc="653">εὐημεροῦσαν καὶ τέκνων ὅσων ἐμοὶ</TextUnit>
    <TextUnit id="633" loc="654">δύσνοια μὴ πρόσεστιν ἢ λύπη πικρά.</TextUnit>
    <TextUnit id="634" loc="655">ταῦτ', ὦ Λύκει' ̓́Απολλον, ἵλεως κλύων</TextUnit>
    <TextUnit id="635" loc="656">δὸς πᾶσιν ἡμῖν ὥσπερ ἐξαιτούμεθα.</TextUnit>
    <TextUnit id="636" loc="657">τὰ δ' ἄλλα πάντα καὶ σιωπώσης ἐμοῦ</TextUnit>
    <TextUnit id="637" loc="658">ἐπαξιῶ σε δαίμον' ὄντ' ἐξειδέναι:</TextUnit>
    <TextUnit id="638" loc="659">τοὺς ἐκ Διὸς γὰρ εἰκός ἐστι πάνθ' ὁρᾶν.</TextUnit>
    <TextUnit id="639" loc="660">ξέναι γυναῖκες, πῶς ἂν εἰδείην σαφῶς</TextUnit>
    <TextUnit id="640" loc="661">εἰ τοῦ τυράννου δώματ' Αἰγίσθου τάδε;</TextUnit>
    <TextUnit id="641" loc="662">τάδ' ἐστίν, ὦ ξέν': αὐτὸς ᾔκασας καλῶς.</TextUnit>
    <TextUnit id="642" loc="663">ἦ καὶ δάμαρτα τήνδ' ἐπεικάζων κυρῶ</TextUnit>
    <TextUnit id="643" loc="664">κείνου; πρέπει γὰρ ὡς τύραννος εἰσορᾶν.</TextUnit>
    <TextUnit id="644" loc="665">μάλιστα πάντων: ἥδε σοι κείνη πάρα.</TextUnit>
    <TextUnit id="645" loc="666">ὦ χαῖρ', ἄνασσα: σοὶ φέρων ἥκω λόγους</TextUnit>
    <TextUnit id="646" loc="667">ἡδεῖς φίλου παρ' ἀνδρὸς Αἰγίσθῳ θ' ὁμοῦ.</TextUnit>
    <TextUnit id="647" loc="668">ἐδεξάμην τὸ ῥηθέν: εἰδέναι δέ σου</TextUnit>
    <TextUnit id="648" loc="669">πρώτιστα χρῄζω τίς ς' ἀπέστειλεν βροτῶν.</TextUnit>
    <TextUnit id="649" loc="670">Φανοτεὺς ὁ Φωκεύς, πρᾶγμα πορσύνων μέγα.</TextUnit>
    <TextUnit id="650" loc="671">τὸ ποῖον, ὦ ξέν'; εἰπέ: παρὰ φίλου γὰρ ὢν</TextUnit>
    <TextUnit id="651" loc="672">ἀνδρός, σάφ' οἶδα, προσφιλεῖς λέξεις λόγους.</TextUnit>
    <TextUnit id="652" loc="673">τέθνηκ' ̓Ορέστης: ἐν βραχεῖ ξυνθεὶς λέγω.</TextUnit>
    <TextUnit id="653" loc="674">οἲ 'γὼ τάλαιν', ὄλωλα τῇδ' ἐν ἡμέρᾳ.</TextUnit>
    <TextUnit id="654" loc="675">τί φής, τί φής, ὦ ξεῖνε; μὴ ταύτης κλύε.</TextUnit>
    <TextUnit id="655" loc="676">θανόντ' ̓Ορέστην νῦν τε καὶ πάλαι λέγω.</TextUnit>
    <TextUnit id="656" loc="677">ἀπωλόμην δύστηνος, οὐδέν εἰμ' ἔτι.</TextUnit>
    <TextUnit id="657" loc="678">σὺ μὲν τὰ σαυτῆς πρᾶσς', ἐμοὶ δὲ σύ, ξένε,</TextUnit>
    <TextUnit id="658" loc="679">τἀληθὲς εἰπέ, τῷ τρόπῳ διόλλυται;</TextUnit>
    <TextUnit id="659" loc="680">κἀπεμπόμην πρὸς ταῦτα καὶ τὸ πᾶν φράσω.</TextUnit>
    <TextUnit id="660" loc="681">κεῖνος γὰρ ἐλθὼν εἰς τὸ κλεινὸν ̔Ελλάδος</TextUnit>
    <TextUnit id="661" loc="682">πρόσχημ' ἀγῶνος Δελφικῶν ἄθλων χάριν,</TextUnit>
    <TextUnit id="662" loc="683">ὅτ' ᾔσθετ' ἀνδρὸς ὀρθίων κηρυγμάτων</TextUnit>
    <TextUnit id="663" loc="684">δρόμον προκηρύξαντος, οὗ πρώτη κρίσις,</TextUnit>
    <TextUnit id="664" loc="685">εἰσῆλθε λαμπρός, πᾶσι τοῖς ἐκεῖ σέβας:</TextUnit>
    <TextUnit id="665" loc="686">δρόμου δ' ἰσώσας τἀφέσει τὰ τέρματα</TextUnit>
    <TextUnit id="666" loc="687">νίκης ἔχων ἐξῆλθε πάντιμον γέρας.</TextUnit>
    <TextUnit id="667" loc="688">χὤπως μὲν ἐν πολλοῖσι παῦρά σοι λέγω</TextUnit>
    <TextUnit id="668" loc="689">οὐκ οἶδα τοιοῦδ' ἀνδρὸς ἔργα καὶ κράτη:</TextUnit>
    <TextUnit id="669" loc="690">ἓν δ' ἴσθ': ὅσων γὰρ εἰσεκήρυξαν βραβῆς</TextUnit>
    <TextUnit id="670" loc="691">δρόμων διαύλων πένταθλ' ἃ νομίζεται,</TextUnit>
    <TextUnit id="671" loc="692">τούτων ἐνεγκὼν πάντα τἀπινίκια</TextUnit>
    <TextUnit id="672" loc="693">ὠλβίζετ', ̓Αργεῖος μὲν ἀνακαλούμενος,</TextUnit>
    <TextUnit id="673" loc="694">ὄνομα δ' ̓Ορέστης, τοῦ τὸ κλεινὸν ̔Ελλάδος</TextUnit>
    <TextUnit id="674" loc="695">̓Αγαμέμνονος στράτευμ' ἀγείραντός ποτε.</TextUnit>
    <TextUnit id="675" loc="696">καὶ ταῦτα μὲν τοιαῦθ': ὅταν δέ τις θεῶν</TextUnit>
    <TextUnit id="676" loc="697">βλάπτῃ, δύναιτ' ἂν οὐδ' ἂν ἰσχύων φυγεῖν.</TextUnit>
    <TextUnit id="677" loc="698">κεῖνος γὰρ ἄλλης ἡμέρας, ὅθ' ἱππικῶν</TextUnit>
    <TextUnit id="678" loc="699">ἦν ἡλίου τέλλοντος ὠκύπους ἀγών,</TextUnit>
    <TextUnit id="679" loc="700">εἰσῆλθε πολλῶν ἁρματηλατῶν μέτα.</TextUnit>
    <TextUnit id="680" loc="701">εἷς ἦν ̓Αχαιός, εἷς ἀπὸ Σπάρτης, δύο</TextUnit>
    <TextUnit id="681" loc="702">Λίβυες ζυγωτῶν ἁρμάτων ἐπιστάται:</TextUnit>
    <TextUnit id="682" loc="703">κἀκεῖνος ἐν τούτοισι, Θεσσαλὰς ἔχων</TextUnit>
    <TextUnit id="683" loc="704">ἵππους, ὁ πέμπτος: ἕκτος ἐξ Αἰτωλίας</TextUnit>
    <TextUnit id="684" loc="705">ξανθαῖσι πώλοις: ἕβδομος Μάγνης ἀνήρ:</TextUnit>
    <TextUnit id="685" loc="706">ὁ δ' ὄγδοος λεύκιππος, Αἰνιὰν γένος:</TextUnit>
    <TextUnit id="686" loc="707">ἔνατος ̓Αθηνῶν τῶν θεοδμήτων ἄπο:</TextUnit>
    <TextUnit id="687" loc="708">Βοιωτὸς ἄλλος, δέκατον ἐκπληρῶν ὄχον.</TextUnit>
    <TextUnit id="688" loc="709">στάντες δ' ἵν' αὐτοὺς οἱ τεταγμένοι βραβῆς</TextUnit>
    <TextUnit id="689" loc="710">κλήροις ἔπηλαν καὶ κατέστησαν δίφρους,</TextUnit>
    <TextUnit id="690" loc="711">χαλκῆς ὑπαὶ σάλπιγγος ᾖξαν: οἱ δ' ἅμα</TextUnit>
    <TextUnit id="691" loc="712">ἵπποις ὁμοκλήσαντες ἡνίας χεροῖν</TextUnit>
    <TextUnit id="692" loc="713">ἔσεισαν: ἐν δὲ πᾶς ἐμεστώθη δρόμος</TextUnit>
    <TextUnit id="693" loc="714">κτύπου κροτητῶν ἁρμάτων: κόνις δ' ἄνω</TextUnit>
    <TextUnit id="694" loc="715">φορεῖθ': ὁμοῦ δὲ πάντες ἀναμεμιγμένοι</TextUnit>
    <TextUnit id="695" loc="716">φείδοντο κέντρων οὐδέν, ὡς ὑπερβάλοι</TextUnit>
    <TextUnit id="696" loc="717">χνόας τις αὐτῶν καὶ φρυάγμαθ' ἱππικά.</TextUnit>
    <TextUnit id="697" loc="718">ὁμοῦ γὰρ ἀμφὶ νῶτα καὶ τροχῶν βάσεις</TextUnit>
    <TextUnit id="698" loc="719">ἤφριζον, εἰσέβαλλον ἱππικαὶ πνοαί.</TextUnit>
    <TextUnit id="699" loc="720">κεῖνος δ' ὑπ' αὐτὴν ἐσχάτην στήλην ἔχων</TextUnit>
    <TextUnit id="700" loc="721">ἔχριμπτ' ἀεὶ σύριγγα, δεξιὸν δ' ἀνεὶς</TextUnit>
    <TextUnit id="701" loc="722">σειραῖον ἵππον εἶργε τὸν προσκείμενον.</TextUnit>
    <TextUnit id="702" loc="723">καὶ πρὶν μὲν ὀρθοὶ πάντες ἕστασαν δίφροι:</TextUnit>
    <TextUnit id="703" loc="724">ἔπειτα δ' Αἰνιᾶνος ἀνδρὸς ἄστομοι</TextUnit>
    <TextUnit id="704" loc="725">πῶλοι βίᾳ φέρουσιν: ἐκ δ' ὑποστροφῆς</TextUnit>
    <TextUnit id="705" loc="726">τελοῦντες ἕκτον ἕβδομόν τ' ἤδη δρόμον</TextUnit>
    <TextUnit id="706" loc="727">μέτωπα συμπαίουσι Βαρκαίοις ὄχοις:</TextUnit>
    <TextUnit id="707" loc="728">κἀντεῦθεν ἄλλος ἄλλον ἐξ ἑνὸς κακοῦ</TextUnit>
    <TextUnit id="708" loc="729">ἔθραυε κἀνέπιπτε, πᾶν δ' ἐπίμπλατο</TextUnit>
    <TextUnit id="709" loc="730">ναυαγίων Κρισαῖον ἱππικῶν πέδον.</TextUnit>
    <TextUnit id="710" loc="731">γνοὺς δ' οὑξ ̓Αθηνῶν δεινὸς ἡνιοστρόφος</TextUnit>
    <TextUnit id="711" loc="732">ἔξω παρασπᾷ κἀνακωχεύει παρεὶς</TextUnit>
    <TextUnit id="712" loc="733">κλύδων' ἔφιππον ἐν μέσῳ κυκώμενον.</TextUnit>
    <TextUnit id="713" loc="734">ἤλαυνε δ' ἔσχατος μέν, ὑστέρας δ' ἔχων</TextUnit>
    <TextUnit id="714" loc="735">πώλους ̓Ορέστης, τῷ τέλει πίστιν φέρων:</TextUnit>
    <TextUnit id="715" loc="736">ὅπως δ' ὁρᾷ μόνον νιν ἐλλελειμμένον,</TextUnit>
    <TextUnit id="716" loc="737">ὀξὺν δι' ὤτων κέλαδον ἐνσείσας θοαῖς</TextUnit>
    <TextUnit id="717" loc="738">πώλοις διώκει, κἀξισώσαντε ζυγὰ</TextUnit>
    <TextUnit id="718" loc="739">ἠλαυνέτην, τότ' ἄλλος, ἄλλοθ' ἅτερος</TextUnit>
    <TextUnit id="719" loc="740">κάρα προβάλλων ἱππικῶν ὀχημάτων.</TextUnit>
    <TextUnit id="720" loc="741">καὶ τοὺς μὲν ἄλλους πάντας ἀσφαλεῖς δρόμους</TextUnit>
    <TextUnit id="721" loc="742">ὡρμᾶθ' ὁ τλήμων ὀρθὸς ἐξ ὀρθῶν δίφρων:</TextUnit>
    <TextUnit id="722" loc="743">ἔπειτα λύων ἡνίαν ἀριστερὰν</TextUnit>
    <TextUnit id="723" loc="744">κάμπτοντος ἵππου λανθάνει στήλην ἄκραν</TextUnit>
    <TextUnit id="724" loc="745">παίσας: ἔθραυσε δ' ἄξονος μέσας χνόας</TextUnit>
    <TextUnit id="725" loc="746">κἀξ ἀντύγων ὤλισθεν: ἐν δ' ἑλίσσεται</TextUnit>
    <TextUnit id="726" loc="747">τμητοῖς ἱμᾶσι: τοῦ δὲ πίπτοντος πέδῳ</TextUnit>
    <TextUnit id="727" loc="748">πῶλοι διεσπάρησαν ἐς μέσον δρόμον.</TextUnit>
    <TextUnit id="728" loc="749">στρατὸς δ' ὅπως ὁρᾷ νιν ἐκπεπτωκότα</TextUnit>
    <TextUnit id="729" loc="750">δίφρων, ἀνωλόλυξε τὸν νεανίαν,</TextUnit>
    <TextUnit id="730" loc="751">οἷ' ἔργα δράσας οἷα λαγχάνει κακά,</TextUnit>
    <TextUnit id="731" loc="752">φορούμενος πρὸς οὖδας, ἄλλοτ' οὐρανῷ</TextUnit>
    <TextUnit id="732" loc="753">σκέλη προφαίνων, ἔς τέ νιν διφρηλάται,</TextUnit>
    <TextUnit id="733" loc="754">μόλις κατασχεθόντες ἱππικὸν δρόμον,</TextUnit>
    <TextUnit id="734" loc="755">ἔλυσαν αἱματηρόν, ὥστε μηδένα</TextUnit>
    <TextUnit id="735" loc="756">γνῶναι φίλων ἰδόντ' ἂν ἄθλιον δέμας.</TextUnit>
    <TextUnit id="736" loc="757">καί νιν πυρᾷ κέαντες εὐθὺς ἐν βραχεῖ</TextUnit>
    <TextUnit id="737" loc="758">χαλκῷ μέγιστον σῶμα δειλαίας σποδοῦ</TextUnit>
    <TextUnit id="738" loc="759">φέρουσιν ἄνδρες Φωκέων τεταγμένοι,</TextUnit>
    <TextUnit id="739" loc="760">ὅπως πατρῴας τύμβον ἐκλάχῃ χθονός.</TextUnit>
    <TextUnit id="740" loc="761">τοιαῦτά σοι ταῦτ' ἐστίν, ὡς μὲν ἐν λόγῳ</TextUnit>
    <TextUnit id="741" loc="762">ἀλγεινά, τοῖς δ' ἰδοῦσιν, οἵπερ εἴδομεν,</TextUnit>
    <TextUnit id="742" loc="763">μέγιστα πάντων ὧν ὄπωπ' ἐγὼ κακῶν.</TextUnit>
    <TextUnit id="743" loc="764">φεῦ φεῦ: τὸ πᾶν δὴ δεσπόταισι τοῖς πάλαι</TextUnit>
    <TextUnit id="744" loc="765">πρόρριζον, ὡς ἔοικεν, ἔφθαρται γένος.</TextUnit>
    <TextUnit id="745" loc="766">ὦ Ζεῦ, τί ταῦτα, πότερον εὐτυχῆ λέγω,</TextUnit>
    <TextUnit id="746" loc="767">ἢ δεινὰ μέν, κέρδη δέ; λυπηρῶς δ' ἔχει,</TextUnit>
    <TextUnit id="747" loc="768">εἰ τοῖς ἐμαυτῆς τὸν βίον σῴζω κακοῖς.</TextUnit>
    <TextUnit id="748" loc="769">τί δ' ὧδ' ἀθυμεῖς, ὦ γύναι, τῷ νῦν λόγῳ;</TextUnit>
    <TextUnit id="749" loc="770">δεινὸν τὸ τίκτειν ἐστίν: οὐδὲ γὰρ κακῶς</TextUnit>
    <TextUnit id="750" loc="771">πάσχοντι μῖσος ὧν τέκῃ προσγίγνεται.</TextUnit>
    <TextUnit id="751" loc="772">μάτην ἄρ' ἡμεῖς, ὡς ἔοικεν, ἥκομεν.</TextUnit>
    <TextUnit id="752" loc="773">οὔτοι μάτην γε: πῶς γὰρ ἂν μάτην λέγοις,</TextUnit>
    <TextUnit id="753" loc="774">εἴ μοι θανόντος πίστ' ἔχων τεκμήρια</TextUnit>
    <TextUnit id="754" loc="775">προσῆλθες, ὅστις τῆς ἐμῆς ψυχῆς γεγώς,</TextUnit>
    <TextUnit id="755" loc="776">μαστῶν ἀποστὰς καὶ τροφῆς ἐμῆς, φυγὰς</TextUnit>
    <TextUnit id="756" loc="777">ἀπεξενοῦτο καί μ', ἐπεὶ τῆσδε χθονὸς</TextUnit>
    <TextUnit id="757" loc="778">ἐξῆλθεν, οὐκέτ' εἶδεν, ἐγκαλῶν δέ μοι</TextUnit>
    <TextUnit id="758" loc="779">φόνους πατρῴους δείν' ἐπηπείλει τελεῖν;</TextUnit>
    <TextUnit id="759" loc="780">ὥστ' οὔτε νυκτὸς ὕπνον οὔτ' ἐξ ἡμέρας</TextUnit>
    <TextUnit id="760" loc="781">ἐμὲ στεγάζειν ἡδύν, ἀλλ' ὁ προστατῶν</TextUnit>
    <TextUnit id="761" loc="782">χρόνος διῆγέ μ' αἰὲν ὡς θανουμένην.</TextUnit>
    <TextUnit id="762" loc="783">νῦν δ'—ἡμέρᾳ γὰρ τῇδ' ἀπήλλαγμαι φόβου</TextUnit>
    <TextUnit id="763" loc="784">πρὸς τῆσδ' ἐκείνου θ': ἥδε γὰρ μείζων βλάβη</TextUnit>
    <TextUnit id="764" loc="785">ξύνοικος ἦν μοι, τοὐμὸν ἐκπίνους' ἀεὶ</TextUnit>
    <TextUnit id="765" loc="786">ψυχῆς ἄκρατον αἷμα—νῦν δ' ἕκηλά που</TextUnit>
    <TextUnit id="766" loc="787">τῶν τῆσδ' ἀπειλῶν οὕνεχ' ἡμερεύσομεν.</TextUnit>
    <TextUnit id="767" loc="788">οἴμοι τάλαινα: νῦν γὰρ οἰμῶξαι πάρα,</TextUnit>
    <TextUnit id="768" loc="789">̓Ορέστα, τὴν σὴν ξυμφοράν, ὅθ' ὧδ' ἔχων</TextUnit>
    <TextUnit id="769" loc="790">πρὸς τῆσδ' ὑβρίζει μητρός. ἆρ' ἔχει καλῶς;</TextUnit>
    <TextUnit id="770" loc="791">οὔτοι σύ: κεῖνος δ' ὡς ἔχει καλῶς ἔχει.</TextUnit>
    <TextUnit id="771" loc="792">ἄκουε, Νέμεσι τοῦ θανόντος ἀρτίως.</TextUnit>
    <TextUnit id="772" loc="793">ἤκουσεν ὧν δεῖ κἀπεκύρωσεν καλῶς.</TextUnit>
    <TextUnit id="773" loc="794">ὕβριζε: νῦν γὰρ εὐτυχοῦσα τυγχάνεις.</TextUnit>
    <TextUnit id="774" loc="795">οὔκουν ̓Ορέστης καὶ σὺ παύσετον τάδε.</TextUnit>
    <TextUnit id="775" loc="796">πεπαύμεθ' ἡμεῖς, οὐχ ὅπως σὲ παύσομεν.</TextUnit>
    <TextUnit id="776" loc="797">πολλῶν ἂν ἥκοις, ὦ ξέν', ἄξιος τυχεῖν,</TextUnit>
    <TextUnit id="777" loc="798">εἰ τήνδ' ἔπαυσας τῆς πολυγλώσσου βοῆς.</TextUnit>
    <TextUnit id="778" loc="799">οὐκοῦν ἀποστείχοιμ' ἄν, εἰ τάδ' εὖ κυρεῖ.</TextUnit>
    <TextUnit id="779" loc="800">ἥκιστ': ἐπείπερ οὔτ' ἐμοῦ κατάξι' ἂν</TextUnit>
    <TextUnit id="780" loc="801">πράξειας οὔτε τοῦ πορεύσαντος ξένου.</TextUnit>
    <TextUnit id="781" loc="802">ἀλλ' εἴσιθ' εἴσω: τήνδε δ' ἔκτοθεν βοᾶν</TextUnit>
    <TextUnit id="782" loc="803">ἔα τά θ' αὑτῆς καὶ τὰ τῶν φίλων κακά.</TextUnit>
    <TextUnit id="783" loc="804">ἆρ' ὑμὶν ὡς ἀλγοῦσα κὠδυνωμένη</TextUnit>
    <TextUnit id="784" loc="805">δεινῶς δακρῦσαι κἀπικωκῦσαι δοκεῖ</TextUnit>
    <TextUnit id="785" loc="806">τὸν υἱὸν ἡ δύστηνος ὧδ' ὀλωλότα;</TextUnit>
    <TextUnit id="786" loc="807">ἀλλ' ἐγγελῶσα φροῦδος: ὦ τάλαιν' ἐγώ.</TextUnit>
    <TextUnit id="787" loc="808">̓Ορέστα φίλταθ', ὥς μ' ἀπώλεσας θανών.</TextUnit>
    <TextUnit id="788" loc="809">ἀποσπάσας γὰρ τῆς ἐμῆς οἴχει φρενὸς</TextUnit>
    <TextUnit id="789" loc="810">αἵ μοι μόναι παρῆσαν ἐλπίδων ἔτι,</TextUnit>
    <TextUnit id="790" loc="811">σὲ πατρὸς ἥξειν ζῶντα τιμωρόν ποτε</TextUnit>
    <TextUnit id="791" loc="812">κἀμοῦ ταλαίνης. νῦν δὲ ποῖ με χρὴ μολεῖν;</TextUnit>
    <TextUnit id="792" loc="813">μόνη γάρ εἰμι, σοῦ τ' ἀπεστερημένη</TextUnit>
    <TextUnit id="793" loc="814">καὶ πατρός. ἤδη δεῖ με δουλεύειν πάλιν</TextUnit>
    <TextUnit id="794" loc="815">ἐν τοῖσιν ἐχθίστοισιν ἀνθρώπων ἐμοὶ</TextUnit>
    <TextUnit id="795" loc="816">φονεῦσι πατρός. ἆρά μοι καλῶς ἔχει;</TextUnit>
    <TextUnit id="796" loc="817">ἀλλ' οὔ τι μὴν ἔγωγε τοῦ λοιποῦ χρόνου</TextUnit>
    <TextUnit id="797" loc="818">ξύνοικος, εἴσειμ', ἀλλὰ τῇδε πρὸς πύλῃ</TextUnit>
    <TextUnit id="798" loc="819">παρεῖς' ἐμαυτὴν ἄφιλος αὐανῶ βίον.</TextUnit>
    <TextUnit id="799" loc="820">πρὸς ταῦτα καινέτω τις, εἰ βαρύνεται,</TextUnit>
    <TextUnit id="800" loc="821">τῶν ἔνδον ὄντων: ὡς χάρις μέν, ἢν κτάνῃ,</TextUnit>
    <TextUnit id="801" loc="822">λύπη δ', ἐὰν ζῶ: τοῦ βίου δ' οὐδεὶς πόθος.</TextUnit>
    <TextUnit id="802" loc="823">ποῦ ποτε κεραυνοὶ Διὸς ἢ ποῦ φαέθων</TextUnit>
    <TextUnit id="803" loc="825">̔́Αλιος, εἰ ταῦτ' ἐφορῶντες κρύπτουσιν ἕκηλοι;</TextUnit>
    <TextUnit id="804" loc="826">ἒ ἔ, αἰαῖ.</TextUnit>
    <TextUnit id="805" loc="827">ὦ παῖ, τί δακρύεις;</TextUnit>
    <TextUnit id="806" loc="828">φεῦ.</TextUnit>
    <TextUnit id="807" loc="830">μηδὲν μέγ' ἀύ̈σῃς.  ἀπολεῖς.  πῶς;</TextUnit>
    <TextUnit id="808" loc="831">εἰ τῶν φανερῶς οἰχομένων</TextUnit>
    <TextUnit id="809" loc="832">εἰς ̓Αί̈δαν ἐλπίδ' ὑποίσεις, κατ' ἐμοῦ τακομένας</TextUnit>
    <TextUnit id="810" loc="835">μᾶλλον ἐπεμβάσει.</TextUnit>
    <TextUnit id="811" loc="836">οἶδα γὰρ ἄνακτ' ̓Αμφιάρεων χρυσοδέτοις</TextUnit>
    <TextUnit id="812" loc="837">ἕρκεσι κρυφθέντα γυναικῶν: καὶ νῦν ὑπὸ γαίας</TextUnit>
    <TextUnit id="813" loc="840">ἒ ἔ, ἰώ.</TextUnit>
    <TextUnit id="814" loc="841">πάμψυχος ἀνάσσει.</TextUnit>
    <TextUnit id="815" loc="842">φεῦ.</TextUnit>
    <TextUnit id="816" loc="843">φεῦ δῆτ': ὀλοὰ γὰρ  ἐδάμη.  ναί.</TextUnit>
    <TextUnit id="817" loc="844">οἶδ' οἶδ': ἐφάνη γὰρ μελέτωρ</TextUnit>
    <TextUnit id="818" loc="845">ἀμφὶ τὸν ἐν πένθει: ἐμοὶ δ' οὔτις ἔτ' ἔσθ': ὃς γὰρ ἔτ' ἦν,</TextUnit>
    <TextUnit id="819" loc="846">φροῦδος ἀναρπασθείς.</TextUnit>
    <TextUnit id="820" loc="847">δειλαία δειλαίων κυρεῖς.</TextUnit>
    <TextUnit id="821" loc="850">κἀγὼ τοῦδ' ἴστωρ, ὑπερίστωρ,</TextUnit>
    <TextUnit id="822" loc="851">πανσύρτῳ παμμήνῳ πολλῶν</TextUnit>
    <TextUnit id="823" loc="852">δεινῶν στυγνῶν τ' αἰῶνι.</TextUnit>
    <TextUnit id="824" loc="853">εἴδομεν ἁθρήνεις.</TextUnit>
    <TextUnit id="825" loc="855">μή μέ νυν μηκέτι</TextUnit>
    <TextUnit id="826" loc="856">παραγάγῃς, ἵν' οὐ</TextUnit>
    <TextUnit id="827" loc="857">τί φής;</TextUnit>
    <TextUnit id="828" loc="858">πάρεισιν ἐλπίδων ἔτι κοινοτόκων</TextUnit>
    <TextUnit id="829" loc="859">εὐπατριδᾶν ἀρωγαί.</TextUnit>
    <TextUnit id="830" loc="860">πᾶσι θνατοῖς ἔφυ μόρος.</TextUnit>
    <TextUnit id="831" loc="861">ἦ καὶ χαλάργοις ἐν ἁμίλλαις</TextUnit>
    <TextUnit id="832" loc="862">οὕτως, ὡς κείνῳ δυστάνῳ,</TextUnit>
    <TextUnit id="833" loc="863">τμητοῖς ὁλκοῖς ἐγκῦρσαι;</TextUnit>
    <TextUnit id="834" loc="864">ἄσκοπος ἁ λώβα.</TextUnit>
    <TextUnit id="835" loc="865">πῶς γὰρ οὔκ; εἰ ξένος</TextUnit>
    <TextUnit id="836" loc="866">ἄτερ ἐμᾶν χερῶν</TextUnit>
    <TextUnit id="837" loc="867">παπαῖ.</TextUnit>
    <TextUnit id="838" loc="868">κέκευθεν, οὔτε του τάφου ἀντιάσας</TextUnit>
    <TextUnit id="839" loc="870">οὔτε γόων παρ' ἡμῶν.</TextUnit>
    <TextUnit id="840" loc="871">ὑφ' ἡδονῆς τοι, φιλτάτη, διώκομαι</TextUnit>
    <TextUnit id="841" loc="872">τὸ κόσμιον μεθεῖσα σὺν τάχει μολεῖν:</TextUnit>
    <TextUnit id="842" loc="873">φέρω γὰρ ἡδονάς τε κἀνάπαυλαν ὧν</TextUnit>
    <TextUnit id="843" loc="874">πάροιθεν εἶχες καὶ κατέστενες κακῶν</TextUnit>
    <TextUnit id="844" loc="875">πόθεν δ' ἂν εὕροις τῶν ἐμῶν σὺ πημάτων</TextUnit>
    <TextUnit id="845" loc="876">ἄρηξιν, οἷς ἴασιν οὐκ ἔνεστ' ἰδεῖν;</TextUnit>
    <TextUnit id="846" loc="877">πάρεστ' ̓Ορέστης ἡμίν, ἴσθι τοῦτ' ἐμοῦ</TextUnit>
    <TextUnit id="847" loc="878">κλύους', ἐναργῶς, ὥσπερ εἰσορᾷς ἐμέ.</TextUnit>
    <TextUnit id="848" loc="879">ἀλλ' ἦ μέμηνας, ὦ τάλαινα, κἀπὶ τοῖς</TextUnit>
    <TextUnit id="849" loc="880">σαυτῆς κακοῖσι κἀπὶ τοῖς ἐμοῖς γελᾷς;</TextUnit>
    <TextUnit id="850" loc="881">μὰ τὴν πατρῴαν ἑστίαν, ἀλλ' οὐχ ὕβρει</TextUnit>
    <TextUnit id="851" loc="882">λέγω τάδ', ἀλλ' ἐκεῖνον ὡς παρόντα νῷν.</TextUnit>
    <TextUnit id="852" loc="883">οἴμοι τάλαινα: καὶ τίνος βροτῶν λόγον</TextUnit>
    <TextUnit id="853" loc="884">τόνδ' εἰσακούσας' ὧδε πιστεύεις ἄγαν;</TextUnit>
    <TextUnit id="854" loc="885">ἐγὼ μὲν ἐξ ἐμοῦ τε κοὐκ ἄλλης, σαφῆ</TextUnit>
    <TextUnit id="855" loc="886">σημεῖ' ἰδοῦσα, τῷδε πιστεύω λόγῳ.</TextUnit>
    <TextUnit id="856" loc="887">τίν', ὦ τάλαιν', ἔχουσα πίστιν; ἐς τί μοι</TextUnit>
    <TextUnit id="857" loc="888">βλέψασα θάλπει τῷδ' ἀνηκέστῳ πυρί;</TextUnit>
    <TextUnit id="858" loc="889">πρός νυν θεῶν ἄκουσον, ὡς μαθοῦσά μου</TextUnit>
    <TextUnit id="859" loc="890">τὸ λοιπὸν ἢ φρονοῦσαν ἢ μωρὰν λέγῃς.</TextUnit>
    <TextUnit id="860" loc="891">σὺ δ' οὖν λέγ', εἴ σοι τῷ λόγῳ τις ἡδονή.</TextUnit>
    <TextUnit id="861" loc="892">καὶ δὴ λέγω σοι πᾶν ὅσον κατειδόμην.</TextUnit>
    <TextUnit id="862" loc="893">ἐπεὶ γὰρ ἦλθον πατρὸς ἀρχαῖον τάφον,</TextUnit>
    <TextUnit id="863" loc="894">ὁρῶ κολώνης ἐξ ἄκρας νεορρύτους</TextUnit>
    <TextUnit id="864" loc="895">πηγὰς γάλακτος καὶ περιστεφῆ κύκλῳ</TextUnit>
    <TextUnit id="865" loc="896">πάντων ὅς' ἐστὶν ἀνθέων θήκην πατρός.</TextUnit>
    <TextUnit id="866" loc="897">ἰδοῦσα δ' ἔσχον θαῦμα, καὶ περισκοπῶ</TextUnit>
    <TextUnit id="867" loc="898">μή πού τις ἡμῖν ἐγγὺς ἐγχρίμπτῃ βροτῶν.</TextUnit>
    <TextUnit id="868" loc="899">ὡς δ' ἐν γαλήνῃ πάντ' ἐδερκόμην τόπον,</TextUnit>
    <TextUnit id="869" loc="900">τύμβου προσεῖρπον ἆσσον: ἐσχάτης δ' ὁρῶ</TextUnit>
    <TextUnit id="870" loc="901">πυρᾶς νεώρη βόστρυχον τετμημένον:</TextUnit>
    <TextUnit id="871" loc="902">κεὐθὺς τάλαιν' ὡς εἶδον, ἐμπαίει τί μοι</TextUnit>
    <TextUnit id="872" loc="903">ψυχῇ σύνηθες ὄμμα, φιλτάτου βροτῶν</TextUnit>
    <TextUnit id="873" loc="904">πάντων ̓Ορέστου τοῦθ' ὁρᾶν τεκμήριον:</TextUnit>
    <TextUnit id="874" loc="905">καὶ χερσὶ βαστάσασα δυσφημῶ μὲν οὔ,</TextUnit>
    <TextUnit id="875" loc="906">χαρᾷ δὲ πίμπλημ' εὐθὺς ὄμμα δακρύων.</TextUnit>
    <TextUnit id="876" loc="907">καὶ νῦν θ' ὁμοίως καὶ τότ' ἐξεπίσταμαι</TextUnit>
    <TextUnit id="877" loc="908">μή του τόδ' ἀγλάϊσμα πλὴν κείνου μολεῖν:</TextUnit>
    <TextUnit id="878" loc="909">τῷ γὰρ προσήκει πλήν γ' ἐμοῦ καὶ σοῦ τόδε;</TextUnit>
    <TextUnit id="879" loc="910">κἀγὼ μὲν οὐκ ἔδρασα, τοῦτ' ἐπίσταμαι,</TextUnit>
    <TextUnit id="880" loc="911">οὐδ' αὖ σύ: πῶς γάρ; ᾗ γε μηδὲ πρὸς θεοὺς</TextUnit>
    <TextUnit id="881" loc="912">ἔξεστ' ἀκλαύστῳ τῆσδ' ἀποστῆναι στέγης.</TextUnit>
    <TextUnit id="882" loc="913">ἀλλ' οὐδὲ μὲν δὴ μητρὸς οὔθ' ὁ νοῦς φιλεῖ</TextUnit>
    <TextUnit id="883" loc="914">τοιαῦτα πράσσειν οὔτε δρῶς' ἐλάνθαν' ἄν:</TextUnit>
    <TextUnit id="884" loc="915">ἀλλ' ἔστ' ̓Ορέστου ταῦτα τἀπιτύμβια.</TextUnit>
    <TextUnit id="885" loc="916">ἀλλ', ὦ φίλη, θάρσυνε: τοῖς αὐτοῖσί τοι</TextUnit>
    <TextUnit id="886" loc="917">οὐχ αὑτὸς αἰεὶ δαιμόνων παραστατεῖ.</TextUnit>
    <TextUnit id="887" loc="918">νῷν ἦν τὰ πρόσθεν στυγνός: ἡ δὲ νῦν ἴσως</TextUnit>
    <TextUnit id="888" loc="919">πολλῶν ὑπάρξει κῦρος ἡμέρα καλῶν.</TextUnit>
    <TextUnit id="889" loc="920">φεῦ, τῆς ἀνοίας ὥς ς' ἐποικτίρω πάλαι.</TextUnit>
    <TextUnit id="890" loc="921">τί δ' ἔστιν; οὐ πρὸς ἡδονὴν λέγω τάδε;</TextUnit>
    <TextUnit id="891" loc="922">οὐκ οἶσθ' ὅποι γῆς οὐδ' ὅποι γνώμης φέρει.</TextUnit>
    <TextUnit id="892" loc="923">πῶς δ' οὐκ ἐγὼ κάτοιδ' ἅ γ' εἶδον ἐμφανῶς;</TextUnit>
    <TextUnit id="893" loc="924">τέθνηκεν, ὦ τάλαινα, τἀκείνου δέ σοι</TextUnit>
    <TextUnit id="894" loc="925">σωτήρι' ἔρρει: μηδὲν εἰς κεῖνόν γ' ὅρα.</TextUnit>
    <TextUnit id="895" loc="926">οἴμοι τάλαινα: τοῦ τάδ' ἤκουσας βροτῶν;</TextUnit>
    <TextUnit id="896" loc="927">τοῦ πλησίον παρόντος, ἡνίκ' ὤλλυτο.</TextUnit>
    <TextUnit id="897" loc="928">καὶ ποῦ 'στιν οὗτος; θαῦμά τοί μ' ὑπέρχεται.</TextUnit>
    <TextUnit id="898" loc="929">κατ' οἶκον, ἡδὺς οὐδὲ μητρὶ δυσχερής.</TextUnit>
    <TextUnit id="899" loc="930">οἴμοι τάλαινα: τοῦ γὰρ ἀνθρώπων ποτ' ἦν</TextUnit>
    <TextUnit id="900" loc="931">τὰ πολλὰ πατρὸς πρὸς τάφον κτερίσματα;</TextUnit>
    <TextUnit id="901" loc="932">οἶμαι μάλιστ' ἔγωγε τοῦ τεθνηκότος</TextUnit>
    <TextUnit id="902" loc="933">μνημεῖ' ̓Ορέστου ταῦτα προσθεῖναί τινα.</TextUnit>
    <TextUnit id="903" loc="934">ὦ δυστυχής: ἐγὼ δὲ σὺν χαρᾷ λόγους</TextUnit>
    <TextUnit id="904" loc="935">τοιούσδ' ἔχους' ἔσπευδον, οὐκ εἰδυῖ' ἄρα</TextUnit>
    <TextUnit id="905" loc="936">ἵν' ἦμεν ἄτης: ἀλλὰ νῦν, ὅθ' ἱκόμην,</TextUnit>
    <TextUnit id="906" loc="937">τά τ' ὄντα πρόσθεν ἄλλα θ' εὑρίσκω κακά.</TextUnit>
    <TextUnit id="907" loc="938">οὕτως ἔχει σοι ταῦτ': ἐὰν δέ μοι πίθῃ,</TextUnit>
    <TextUnit id="908" loc="939">τῆς νῦν παρούσης πημονῆς λύσεις βάρος.</TextUnit>
    <TextUnit id="909" loc="940">ἦ τοὺς θανόντας ἐξαναστήσω ποτέ;</TextUnit>
    <TextUnit id="910" loc="941">οὐκ ἔσθ' ὅ γ' εἶπον: οὐ γὰρ ὧδ' ἄφρων ἔφυν.</TextUnit>
    <TextUnit id="911" loc="942">τί γὰρ κελεύεις ὧν ἐγὼ φερέγγυος;</TextUnit>
    <TextUnit id="912" loc="943">τλῆναί σε δρῶσαν ἃν ἐγὼ παραινέσω.</TextUnit>
    <TextUnit id="913" loc="944">ἀλλ' εἴ τις ὠφέλειά γ', οὐκ ἀπώσομαι.</TextUnit>
    <TextUnit id="914" loc="945">ὅρα, πόνου τοι χωρὶς οὐδὲν εὐτυχεῖ.</TextUnit>
    <TextUnit id="915" loc="946">ὁρῶ. ξυνοίσω πᾶν ὅσονπερ ἂν σθένω.</TextUnit>
    <TextUnit id="916" loc="947">ἄκουε δή νυν ᾗ βεβούλευμαι ποεῖν.</TextUnit>
    <TextUnit id="917" loc="948">παρουσίαν μὲν οἶσθα καὶ σύ που φίλων</TextUnit>
    <TextUnit id="918" loc="949">ὡς οὔτις ἡμῖν ἔστιν, ἀλλ' ̔́Αιδης λαβὼν</TextUnit>
    <TextUnit id="919" loc="950">ἀπεστέρηκε καὶ μόνα λελείμμεθον.</TextUnit>
    <TextUnit id="920" loc="951">ἐγὼ δ' ἕως μὲν τὸν κασίγνητον βίῳ</TextUnit>
    <TextUnit id="921" loc="952">θάλλοντ' ἔτ' εἰσήκουον, εἶχον ἐλπίδας</TextUnit>
    <TextUnit id="922" loc="953">φόνου ποτ' αὐτὸν πράκτορ' ἵξεσθαι πατρός:</TextUnit>
    <TextUnit id="923" loc="954">νῦν δ' ἡνίκ' οὐκέτ' ἔστιν, εἰς σὲ δὴ βλέπω,</TextUnit>
    <TextUnit id="924" loc="955">ὅπως τὸν αὐτόχειρα πατρῴου φόνου</TextUnit>
    <TextUnit id="925" loc="956">ξὺν τῇδ' ἀδελφῇ μὴ κατοκνήσεις κτανεῖν</TextUnit>
    <TextUnit id="926" loc="957">Αἴγισθον: οὐδὲν γάρ σε δεῖ κρύπτειν μ' ἔτι.</TextUnit>
    <TextUnit id="927" loc="958">ποῖ γὰρ μενεῖς ῥᾴθυμος, εἰς τίν' ἐλπίδων</TextUnit>
    <TextUnit id="928" loc="959">βλέψας' ἔτ' ὀρθήν; ᾗ πάρεστι μὲν στένειν</TextUnit>
    <TextUnit id="929" loc="960">πλούτου πατρῴου κτῆσιν ἐστερημένῃ,</TextUnit>
    <TextUnit id="930" loc="961">πάρεστι δ' ἀλγεῖν ἐς τοσόνδε τοῦ χρόνου</TextUnit>
    <TextUnit id="931" loc="962">ἄλεκτρα γηράσκουσαν ἀνυμέναιά τε.</TextUnit>
    <TextUnit id="932" loc="963">καὶ τῶνδε μέντοι μηκέτ' ἐλπίσῃς ὅπως</TextUnit>
    <TextUnit id="933" loc="964">τεύξει ποτ': οὐ γὰρ ὧδ' ἄβουλός ἐστ' ἀνὴρ</TextUnit>
    <TextUnit id="934" loc="965">Αἴγισθος ὥστε σόν ποτ' ἢ κἀμὸν γένος</TextUnit>
    <TextUnit id="935" loc="966">βλαστεῖν ἐᾶσαι, πημονὴν αὑτῷ σαφῆ.</TextUnit>
    <TextUnit id="936" loc="967">ἀλλ' ἢν ἐπίσπῃ τοῖς ἐμοῖς βουλεύμασιν,</TextUnit>
    <TextUnit id="937" loc="968">πρῶτον μὲν εὐσέβειαν ἐκ πατρὸς κάτω</TextUnit>
    <TextUnit id="938" loc="969">θανόντος οἴσει τοῦ κασιγνήτου θ' ἅμα:</TextUnit>
    <TextUnit id="939" loc="970">ἔπειτα δ', ὥσπερ ἐξέφυς, ἐλευθέρα</TextUnit>
    <TextUnit id="940" loc="971">καλεῖ τὸ λοιπὸν καὶ γάμων ἐπαξίων</TextUnit>
    <TextUnit id="941" loc="972">τεύξει: φιλεῖ γὰρ πρὸς τὰ χρηστὰ πᾶς ὁρᾶν.</TextUnit>
    <TextUnit id="942" loc="973">λόγων γε μὴν εὔκλειαν οὐχ ὁρᾷς ὅσην</TextUnit>
    <TextUnit id="943" loc="974">σαυτῇ τε κἀμοὶ προσβαλεῖς πεισθεῖς' ἐμοί;</TextUnit>
    <TextUnit id="944" loc="975">τίς γάρ ποτ' ἀστῶν ἢ ξένων ἡμᾶς ἰδὼν</TextUnit>
    <TextUnit id="945" loc="976">τοιοῖσδ' ἐπαίνοις οὐχὶ δεξιώσεται:</TextUnit>
    <TextUnit id="946" loc="977">ἴδεσθε τώδε τὼ κασιγνήτω, φίλοι,</TextUnit>
    <TextUnit id="947" loc="978">ὣ τὸν πατρῷον οἶκον ἐξεσωσάτην,</TextUnit>
    <TextUnit id="948" loc="979">ὣ τοῖσιν ἐχθροῖς εὖ βεβηκόσιν ποτὲ</TextUnit>
    <TextUnit id="949" loc="980">ψυχῆς ἀφειδήσαντε προὐστήτην φόνου:</TextUnit>
    <TextUnit id="950" loc="981">τούτω φιλεῖν χρή, τώδε χρὴ πάντας σέβειν,</TextUnit>
    <TextUnit id="951" loc="982">τώδ' ἔν θ' ἑορταῖς ἔν τε πανδήμῳ πόλει</TextUnit>
    <TextUnit id="952" loc="983">τιμᾶν ἅπαντας οὕνεκ' ἀνδρείας χρεών.</TextUnit>
    <TextUnit id="953" loc="984">τοιαῦτά τοι νὼ πᾶς τις ἐξερεῖ βροτῶν,</TextUnit>
    <TextUnit id="954" loc="985">ζώσαιν θανούσαιν θ' ὥστε μὴ 'κλιπεῖν κλέος.</TextUnit>
    <TextUnit id="955" loc="986">ἀλλ', ὦ φίλη, πείσθητι, συμπόνει πατρί,</TextUnit>
    <TextUnit id="956" loc="987">σύγκαμν' ἀδελφῷ, παῦσον ἐκ κακῶν ἐμέ,</TextUnit>
    <TextUnit id="957" loc="988">παῦσον δὲ σαυτήν, τοῦτο γιγνώσκους' ὅτι</TextUnit>
    <TextUnit id="958" loc="989">ζῆν αἰσχρὸν αἰσχρῶς τοῖς καλῶς πεφυκόσιν.</TextUnit>
    <TextUnit id="959" loc="990">ἐν τοῖς τοιούτοις ἐστὶν ἡ προμηθία</TextUnit>
    <TextUnit id="960" loc="991">καὶ τῷ λέγοντι καὶ κλύοντι σύμμαχος.</TextUnit>
    <TextUnit id="961" loc="992">καὶ πρίν γε φωνεῖν, ὦ γυναῖκες, εἰ φρενῶν</TextUnit>
    <TextUnit id="962" loc="993">ἐτύγχαν' αὕτη μὴ κακῶν, ἐσῴζετ' ἂν</TextUnit>
    <TextUnit id="963" loc="994">τὴν εὐλάβειαν, ὥσπερ οὐχὶ σῴζεται.</TextUnit>
    <TextUnit id="964" loc="995">ποῖ γάρ ποτ' ἐμβλέψασα τοιοῦτον θράσος</TextUnit>
    <TextUnit id="965" loc="996">αὐτή θ' ὁπλίζει κἄμ' ὑπηρετεῖν καλεῖς;</TextUnit>
    <TextUnit id="966" loc="997">οὐκ εἰσορᾷς; γυνὴ μὲν οὐδ' ἀνὴρ ἔφυς,</TextUnit>
    <TextUnit id="967" loc="998">σθένεις δ' ἔλασσον τῶν ἐναντίων χερί.</TextUnit>
    <TextUnit id="968" loc="999">δαίμων δὲ τοῖς μὲν εὐτυχεῖ καθ' ἡμέραν,</TextUnit>
    <TextUnit id="969" loc="1000">ἡμῖν δ' ἀπορρεῖ κἀπὶ μηδὲν ἔρχεται.</TextUnit>
    <TextUnit id="970" loc="1001">τίς οὖν τοιοῦτον ἄνδρα βουλεύων ἑλεῖν</TextUnit>
    <TextUnit id="971" loc="1002">ἄλυπος ἄτης ἐξαπαλλαχθήσεται;</TextUnit>
    <TextUnit id="972" loc="1003">ὅρα κακῶς πράσσοντε μὴ μείζω κακὰ</TextUnit>
    <TextUnit id="973" loc="1004">κτησώμεθ', εἴ τις τούσδ' ἀκούσεται λόγους.</TextUnit>
    <TextUnit id="974" loc="1005">λύει γὰρ ἡμῖν οὐδὲν οὐδ' ἐπωφελεῖ</TextUnit>
    <TextUnit id="975" loc="1006">βάξιν καλὴν λαβόντε δυσκλεῶς θανεῖν.</TextUnit>
    <TextUnit id="976" loc="1007">οὐ γὰρ θανεῖν ἔχθιστον, ἀλλ' ὅταν θανεῖν</TextUnit>
    <TextUnit id="977" loc="1008">χρῄζων τις εἶτα μηδὲ τοῦτ' ἔχῃ λαβεῖν.</TextUnit>
    <TextUnit id="978" loc="1009">ἀλλ' ἀντιάζω, πρὶν πανωλέθρους τὸ πᾶν</TextUnit>
    <TextUnit id="979" loc="1010">ἡμᾶς τ' ὀλέσθαι κἀξερημῶσαι γένος,</TextUnit>
    <TextUnit id="980" loc="1011">κατάσχες ὀργήν. καὶ τὰ μὲν λελεγμένα</TextUnit>
    <TextUnit id="981" loc="1012">ἄρρητ' ἐγώ σοι κἀτελῆ φυλάξομαι,</TextUnit>
    <TextUnit id="982" loc="1013">αὐτὴ δὲ νοῦν σχὲς ἀλλὰ τῷ χρόνῳ ποτέ,</TextUnit>
    <TextUnit id="983" loc="1014">σθένουσα μηδὲν τοῖς κρατοῦσιν εἰκαθεῖν.</TextUnit>
    <TextUnit id="984" loc="1015">πείθου: προνοίας οὐδὲν ἀνθρώποις ἔφυ</TextUnit>
    <TextUnit id="985" loc="1016">κέρδος λαβεῖν ἄμεινον οὐδὲ νοῦ σοφοῦ.</TextUnit>
    <TextUnit id="986" loc="1017">ἀπροσδόκητον οὐδὲν εἴρηκας: καλῶς δ'</TextUnit>
    <TextUnit id="987" loc="1018">ᾔδη ς' ἀπορρίψουσαν ἁπηγγελλόμην.</TextUnit>
    <TextUnit id="988" loc="1019">ἀλλ' αὐτόχειρί μοι μόνῃ τε δραστέον</TextUnit>
    <TextUnit id="989" loc="1020">τοὔργον τόδ': οὐ γὰρ δὴ κενόν γ' ἀφήσομεν.</TextUnit>
    <TextUnit id="990" loc="1021">φεῦ:</TextUnit>
    <TextUnit id="991" loc="1022">εἴθ' ὤφελες τοιάδε τὴν γνώμην πατρὸς</TextUnit>
    <TextUnit id="992" loc="1023">θνῄσκοντος εἶναι: πᾶν γὰρ ἂν κατειργάσω.</TextUnit>
    <TextUnit id="993" loc="1024">ἀλλ' ἦ φύσιν γε, τὸν δὲ νοῦν ἥσσων τότε.</TextUnit>
    <TextUnit id="994" loc="1025">ἄσκει τοιαύτη νοῦν δι' αἰῶνος μένειν.</TextUnit>
    <TextUnit id="995" loc="1025">ὡς οὐχὶ συνδράσουσα νουθετεῖς τάδε.</TextUnit>
    <TextUnit id="996" loc="1026">εἰκὸς γὰρ ἐγχειροῦντα καὶ πράσσειν κακῶς.</TextUnit>
    <TextUnit id="997" loc="1027">ζηλῶ σε τοῦ νοῦ, τῆς δὲ δειλίας στυγῶ.</TextUnit>
    <TextUnit id="998" loc="1028">ἀνέξομαι κλύουσα χὤταν εὖ λέγῃς.</TextUnit>
    <TextUnit id="999" loc="1029">ἀλλ' οὔ ποτ' ἐξ ἐμοῦ γε μὴ πάθῃς τόδε.</TextUnit>
    <TextUnit id="1000" loc="1030">μακρὸς τὸ κρῖναι ταῦτα χὠ λοιπὸς χρόνος.</TextUnit>
    <TextUnit id="1001" loc="1031">ἄπελθε: σοὶ γὰρ ὠφέλησις οὐκ ἔνι.</TextUnit>
    <TextUnit id="1002" loc="1032">ἔνεστιν: ἀλλὰ σοὶ μάθησις οὐ πάρα.</TextUnit>
    <TextUnit id="1003" loc="1033">ἐλθοῦσα μητρὶ ταῦτα πάντ' ἔξειπε σῇ.</TextUnit>
    <TextUnit id="1004" loc="1034">οὐδ' αὖ τοσοῦτον ἔχθος ἐχθαίρω ς' ἐγώ.</TextUnit>
    <TextUnit id="1005" loc="1035">ἀλλ' οὖν ἐπίστω γ' οἷ μ' ἀτιμίας ἄγεις.</TextUnit>
    <TextUnit id="1006" loc="1036">ἀτιμίας μὲν οὔ, προμηθίας δὲ σοῦ.</TextUnit>
    <TextUnit id="1007" loc="1037">τῷ σῷ δικαίῳ δῆτ' ἐπισπέσθαι με δεῖ;</TextUnit>
    <TextUnit id="1008" loc="1038">ὅταν γὰρ εὖ φρονῇς, τόθ' ἡγήσει σὺ νῷν.</TextUnit>
    <TextUnit id="1009" loc="1039">ἦ δεινὸν εὖ λέγουσαν ἐξαμαρτάνειν.</TextUnit>
    <TextUnit id="1010" loc="1040">εἴρηκας ὀρθῶς ᾧ σὺ πρόσκεισαι κακῷ.</TextUnit>
    <TextUnit id="1011" loc="1041">τί δ'; οὐ δοκῶ σοι ταῦτα σὺν δίκῃ λέγειν;</TextUnit>
    <TextUnit id="1012" loc="1042">ἀλλ' ἔστιν ἔνθα χἠ δίκη βλάβην φέρει.</TextUnit>
    <TextUnit id="1013" loc="1043">τούτοις ἐγὼ ζῆν τοῖς νόμοις οὐ βούλομαι.</TextUnit>
    <TextUnit id="1014" loc="1044">ἀλλ' εἰ ποήσεις ταῦτ', ἐπαινέσεις ἐμέ.</TextUnit>
    <TextUnit id="1015" loc="1045">καὶ μὴν ποήσω γ' οὐδὲν ἐκπλαγεῖσά σε.</TextUnit>
    <TextUnit id="1016" loc="1046">καὶ τοῦτ' ἀληθές, οὐδὲ βουλεύσει πάλιν;</TextUnit>
    <TextUnit id="1017" loc="1047">βουλῆς γὰρ οὐδέν ἐστιν ἔχθιον κακῆς.</TextUnit>
    <TextUnit id="1018" loc="1048">φρονεῖν ἔοικας οὐδὲν ὧν ἐγὼ λέγω.</TextUnit>
    <TextUnit id="1019" loc="1049">πάλαι δέδοκται ταῦτα κοὐ νεωστί μοι.</TextUnit>
    <TextUnit id="1020" loc="1050">ἄπειμι τοίνυν: οὔτε γὰρ σὺ τἄμ' ἔπη</TextUnit>
    <TextUnit id="1021" loc="1051">τολμᾷς ἐπαινεῖν οὔτ' ἐγὼ τοὺς σοὺς τρόπους.</TextUnit>
    <TextUnit id="1022" loc="1052">ἀλλ' εἴσιθ'. οὔ σοι μὴ μεθέψομαί ποτε,</TextUnit>
    <TextUnit id="1023" loc="1053">οὐδ' ἢν σφόδρ' ἱμείρουσα τυγχάνῃς: ἐπεὶ</TextUnit>
    <TextUnit id="1024" loc="1054">πολλῆς ἀνοίας καὶ τὸ θηρᾶσθαι κενά.</TextUnit>
    <TextUnit id="1025" loc="1055">ἀλλ' εἰ σεαυτῇ τυγχάνεις δοκοῦσά τι</TextUnit>
    <TextUnit id="1026" loc="1056">φρονεῖν, φρόνει τοιαῦθ'. ὅταν γὰρ ἐν κακοῖς</TextUnit>
    <TextUnit id="1027" loc="1057">ἤδη βεβήκῃς, τἄμ' ἐπαινέσεις ἔπη.</TextUnit>
    <TextUnit id="1028" loc="1060">τί τοὺς ἄνωθεν φρονιμωτάτους οἰωνοὺς ἐσορώμενοι τροφᾶς</TextUnit>
    <TextUnit id="1029" loc="1061">κηδομένους ἀφ' ὧν τε βλάστωσιν ἀφ' ὧν τ' ὄνασιν εὕρ-</TextUnit>
    <TextUnit id="1030" loc="1062">ωσι, τάδ' οὐκ ἐπ' ἴσας τελοῦμεν;</TextUnit>
    <TextUnit id="1031" loc="1063">ἀλλ' οὐ τὰν Διὸς ἀστραπὰν</TextUnit>
    <TextUnit id="1032" loc="1064">καὶ τὰν οὐρανίαν Θέμιν,</TextUnit>
    <TextUnit id="1033" loc="1065">δαρὸν οὐκ ἀπόνητοι.</TextUnit>
    <TextUnit id="1034" loc="1066">ὦ χθονία βροτοῖσι φάμα, κατά μοι βόασον οἰκτρὰν</TextUnit>
    <TextUnit id="1035" loc="1067">ὄπα τοῖς ἔνερθ' ̓Ατρείδαις, ἀχόρευτα φέρους'</TextUnit>
    <TextUnit id="1036" loc="1068">ὀνείδη:</TextUnit>
    <TextUnit id="1037" loc="1070">ὅτι σφὶν ἤδη τὰ μὲν ἐκ δόμων νοσεῖ δή, τὰ δὲ πρὸς τέκνων διπλῆ</TextUnit>
    <TextUnit id="1038" loc="1071">φύλοπις οὐκέτ' ἐξισοῦται φιλοτασίῳ διαί-</TextUnit>
    <TextUnit id="1039" loc="1072">τᾳ: πρόδοτος δὲ μόνα σαλεύει</TextUnit>
    <TextUnit id="1040" loc="1075">̓Ηλέκτρα, τὸν ἀεὶ πατρὸς</TextUnit>
    <TextUnit id="1041" loc="1076">δειλαία στενάχους', ὅπως</TextUnit>
    <TextUnit id="1042" loc="1077">ἁ πάνδυρτος ἀηδών,</TextUnit>
    <TextUnit id="1043" loc="1078">οὔτε τι τοῦ θανεῖν προμηθὴς τό τε μὴ βλέπειν ἑτοίμα,</TextUnit>
    <TextUnit id="1044" loc="1080">διδύμαν ἑλοῦς' ̓Ερινύν: τίς ἂν εὔπατρις ὧδε βλάστοι;</TextUnit>
    <TextUnit id="1045" loc="1081">οὐδεὶς τῶν ἀγαθῶν γὰρ</TextUnit>
    <TextUnit id="1046" loc="1082">ζῶν κακῶς εὔκλειαν αἰσχῦναι θέλει</TextUnit>
    <TextUnit id="1047" loc="1083">νώνυμος, ὦ παῖ παῖ.</TextUnit>
    <TextUnit id="1048" loc="1085">ὡς καὶ σὺ πάγκλαυτον αἰῶνα κοινὸν εἵλου,</TextUnit>
    <TextUnit id="1049" loc="1086">τὸ μὴ καλὸν καθοπλίσασα, δύο φέρειν ἐν ἑνὶ λόγῳ,</TextUnit>
    <TextUnit id="1050" loc="1087">σοφά τ' ἀρίστα τε παῖς κεκλῆσθαι.</TextUnit>
    <TextUnit id="1051" loc="1090">ζῴης μοι καθύπερθεν</TextUnit>
    <TextUnit id="1052" loc="1091">χειρὶ καὶ πλούτῳ τεῶν ἐχθρῶν ὅσον</TextUnit>
    <TextUnit id="1053" loc="1092">νῦν ὑπόχειρ ναίεις:</TextUnit>
    <TextUnit id="1054" loc="1093">ἐπεί ς' ἐφηύρηκα μοίρᾳ μὲν οὐκ ἐν ἐσθλᾷ</TextUnit>
    <TextUnit id="1055" loc="1095">βεβῶσαν, ἃ δὲ μέγιστ' ἔβλαστε νόμιμα, τῶνδε φερομέναν</TextUnit>
    <TextUnit id="1056" loc="1096">ἄριστα τᾷ Ζηνὸς εὐσεβείᾳ.</TextUnit>
    <TextUnit id="1057" loc="1097">ἆρ', ὦ γυναῖκες, ὀρθά τ' εἰσηκούσαμεν</TextUnit>
    <TextUnit id="1058" loc="1098">ὀρθῶς θ' ὁδοιποροῦμεν ἔνθα χρῄζομεν;</TextUnit>
    <TextUnit id="1059" loc="1100">τί δ' ἐξερευνᾷς καὶ τί βουληθεὶς πάρει;</TextUnit>
    <TextUnit id="1060" loc="1101">Αἴγισθον ἔνθ' ᾤκηκεν ἱστορῶ πάλαι.</TextUnit>
    <TextUnit id="1061" loc="1102">ἀλλ' εὖ θ' ἱκάνεις χὠ φράσας ἀζήμιος.</TextUnit>
    <TextUnit id="1062" loc="1103">τίς οὖν ἂν ὑμῶν τοῖς ἔσω φράσειεν ἂν</TextUnit>
    <TextUnit id="1063" loc="1104">ἡμῶν ποθεινὴν κοινόπουν παρουσίαν;</TextUnit>
    <TextUnit id="1064" loc="1105">ἥδ', εἰ τὸν ἄγχιστόν γε κηρύσσειν χρεών.</TextUnit>
    <TextUnit id="1065" loc="1106">ἴθ', ὦ γύναι, δήλωσον εἰσελθοῦς' ὅτι</TextUnit>
    <TextUnit id="1066" loc="1107">Φωκῆς ματεύους' ἄνδρες Αἴγισθόν τινες,</TextUnit>
    <TextUnit id="1067" loc="1108">οἴμοι τάλαιν', οὐ δή ποθ' ἧς ἠκούσαμεν</TextUnit>
    <TextUnit id="1068" loc="1109">φήμης φέροντες ἐμφανῆ τεκμήρια;</TextUnit>
    <TextUnit id="1069" loc="1110">οὐκ οἶδα τὴν σὴν κληδόν': ἀλλά μοι γέρων</TextUnit>
    <TextUnit id="1070" loc="1111">ἐφεῖτ' ̓Ορέστου Στρόφιος ἀγγεῖλαι πέρι.</TextUnit>
    <TextUnit id="1071" loc="1112">τί δ' ἔστιν, ὦ ξέν'; ὥς μ' ὑπέρχεται φόβος.</TextUnit>
    <TextUnit id="1072" loc="1113">φέροντες αὐτοῦ σμικρὰ λείψαν' ἐν βραχεῖ</TextUnit>
    <TextUnit id="1073" loc="1114">τεύχει θανόντος, ὡς ὁρᾷς, κομίζομεν.</TextUnit>
    <TextUnit id="1074" loc="1115">οἲ 'γὼ τάλαινα, τοῦτ' ἐκεῖν' ἤδη σαφὲς</TextUnit>
    <TextUnit id="1075" loc="1116">πρόχειρον ἄχθος, ὡς ἔοικε, δέρκομαι.</TextUnit>
    <TextUnit id="1076" loc="1117">εἴπερ τι κλαίεις τῶν ̓Ορεστείων κακῶν,</TextUnit>
    <TextUnit id="1077" loc="1118">τόδ' ἄγγος ἴσθι σῶμα τοὐκείνου στέγον.</TextUnit>
    <TextUnit id="1078" loc="1119">ὦ ξεῖνε, δός νυν, πρὸς θεῶν, εἴπερ τόδε</TextUnit>
    <TextUnit id="1079" loc="1120">κέκευθεν αὐτὸν τεῦχος, εἰς χεῖρας λαβεῖν,</TextUnit>
    <TextUnit id="1080" loc="1121">ὅπως ἐμαυτὴν καὶ γένος τὸ πᾶν ὁμοῦ</TextUnit>
    <TextUnit id="1081" loc="1122">ξὺν τῇδε κλαύσω κἀποδύρωμαι σποδῷ.</TextUnit>
    <TextUnit id="1082" loc="1123">δόθ', ἥτις ἐστί, προσφέροντες: οὐ γὰρ ὡς</TextUnit>
    <TextUnit id="1083" loc="1124">ἐν δυσμενείᾳ γ' οὖς' ἐπαιτεῖται τάδε,</TextUnit>
    <TextUnit id="1084" loc="1125">ἀλλ' ἢ φίλων τις ἢ πρὸς αἵματος φύσιν.</TextUnit>
    <TextUnit id="1085" loc="1126">ὦ φιλτάτου μνημεῖον ἀνθρώπων ἐμοὶ</TextUnit>
    <TextUnit id="1086" loc="1127">ψυχῆς ̓Ορέστου λοιπόν, ὥς ς' ἀπ' ἐλπίδων</TextUnit>
    <TextUnit id="1087" loc="1128">οὐχ ὧνπερ ἐξέπεμπον εἰσεδεξάμην.</TextUnit>
    <TextUnit id="1088" loc="1129">νῦν μὲν γὰρ οὐδὲν ὄντα βαστάζω χεροῖν,</TextUnit>
    <TextUnit id="1089" loc="1130">δόμων δέ ς', ὦ παῖ, λαμπρὸν ἐξέπεμψ' ἐγώ.</TextUnit>
    <TextUnit id="1090" loc="1131">ὡς ὤφελον πάροιθεν ἐκλιπεῖν βίον,</TextUnit>
    <TextUnit id="1091" loc="1132">πρὶν ἐς ξένην σε γαῖαν ἐκπέμψαι χεροῖν</TextUnit>
    <TextUnit id="1092" loc="1133">κλέψασα ταῖνδε κἀνασώσασθαι φόνου,</TextUnit>
    <TextUnit id="1093" loc="1134">ὅπως θανὼν ἔκεισο τῇ τόθ' ἡμέρᾳ,</TextUnit>
    <TextUnit id="1094" loc="1135">τύμβου πατρῴου κοινὸν εἰληχὼς μέρος.</TextUnit>
    <TextUnit id="1095" loc="1136">νῦν δ' ἐκτὸς οἴκων κἀπὶ γῆς ἄλλης φυγὰς</TextUnit>
    <TextUnit id="1096" loc="1137">κακῶς ἀπώλου, σῆς κασιγνήτης δίχα,</TextUnit>
    <TextUnit id="1097" loc="1138">κοὔτ' ἐν φίλαισι χερσὶν ἡ τάλαιν' ἐγὼ</TextUnit>
    <TextUnit id="1098" loc="1139">λουτροῖς ς' ἐκόσμης' οὔτε παμφλέκτου πυρὸς</TextUnit>
    <TextUnit id="1099" loc="1140">ἀνειλόμην, ὡς εἰκός, ἄθλιον βάρος,</TextUnit>
    <TextUnit id="1100" loc="1141">ἀλλ' ἐν ξέναισι χερσὶ κηδευθεὶς τάλας</TextUnit>
    <TextUnit id="1101" loc="1142">σμικρὸς προσήκεις ὄγκος ἐν σμικρῷ κύτει.</TextUnit>
    <TextUnit id="1102" loc="1143">οἴμοι τάλαινα τῆς ἐμῆς πάλαι τροφῆς</TextUnit>
    <TextUnit id="1103" loc="1144">ἀνωφελήτου, τὴν ἐγὼ θάμ' ἀμφὶ σοὶ</TextUnit>
    <TextUnit id="1104" loc="1145">πόνῳ γλυκεῖ παρέσχον: οὔτε γάρ ποτε</TextUnit>
    <TextUnit id="1105" loc="1146">μητρὸς σύ γ' ἦσθα μᾶλλον ἢ κἀμοῦ φίλος,</TextUnit>
    <TextUnit id="1106" loc="1147">οὔθ' οἱ κατ' οἶκον ἦσαν, ἀλλ' ἐγὼ τροφός,</TextUnit>
    <TextUnit id="1107" loc="1148">ἐγὼ δ' ἀδελφὴ σοὶ προσηυδώμην ἀεί.</TextUnit>
    <TextUnit id="1108" loc="1149">νῦν δ' ἐκλέλοιπε ταῦτ' ἐν ἡμέρᾳ μιᾷ</TextUnit>
    <TextUnit id="1109" loc="1150">θανόντι σὺν σοί: πάντα γὰρ συναρπάσας</TextUnit>
    <TextUnit id="1110" loc="1151">θύελλ' ὅπως βέβηκας. οἴχεται πατήρ:</TextUnit>
    <TextUnit id="1111" loc="1152">τέθνηκ' ἐγὼ σοί: φροῦδος αὐτὸς εἶ θανών:</TextUnit>
    <TextUnit id="1112" loc="1153">γελῶσι δ' ἐχθροί: μαίνεται δ' ὑφ' ἡδονῆς</TextUnit>
    <TextUnit id="1113" loc="1154">μήτηρ ἀμήτωρ, ἧς ἐμοὶ σὺ πολλάκις</TextUnit>
    <TextUnit id="1114" loc="1155">φήμας λάθρᾳ προύπεμπες ὡς φανούμενος</TextUnit>
    <TextUnit id="1115" loc="1156">τιμωρὸς αὐτός. ἀλλὰ ταῦθ' ὁ δυστυχὴς</TextUnit>
    <TextUnit id="1116" loc="1157">δαίμων ὁ σός τε κἀμὸς ἐξαφείλετο,</TextUnit>
    <TextUnit id="1117" loc="1158">ὅς ς' ὧδέ μοι προύπεμψεν ἀντὶ φιλτάτης</TextUnit>
    <TextUnit id="1118" loc="1159">μορφῆς σποδόν τε καὶ σκιὰν ἀνωφελῆ.</TextUnit>
    <TextUnit id="1119" loc="1160">οἴμοι μοι.</TextUnit>
    <TextUnit id="1120" loc="1161">ὦ δέμας οἰκτρόν. φεῦ φεῦ.</TextUnit>
    <TextUnit id="1121" loc="1162">ὦ δεινοτάτας, οἴμοι μοι,</TextUnit>
    <TextUnit id="1122" loc="1163">πεμφθεὶς κελεύθους, φίλταθ', ὥς μ' ἀπώλεσας:</TextUnit>
    <TextUnit id="1123" loc="1164">ἀπώλεσας δῆτ', ὦ κασίγνητον κάρα.</TextUnit>
    <TextUnit id="1124" loc="1165">τοιγὰρ σὺ δέξαι μ' ἐς τὸ σὸν τόδε στέγος,</TextUnit>
    <TextUnit id="1125" loc="1166">τὴν μηδὲν εἰς τὸ μηδέν, ὡς σὺν σοὶ κάτω</TextUnit>
    <TextUnit id="1126" loc="1167">ναίω τὸ λοιπόν: καὶ γὰρ ἡνίκ' ἦσθ' ἄνω,</TextUnit>
    <TextUnit id="1127" loc="1168">ξὺν σοὶ μετεῖχον τῶν ἴσων, καὶ νῦν ποθῶ</TextUnit>
    <TextUnit id="1128" loc="1169">τοῦ σοῦ θανοῦσα μὴ ἀπολείπεσθαι τάφου.</TextUnit>
    <TextUnit id="1129" loc="1170">τοὺς γὰρ θανόντας οὐχ ὁρῶ λυπουμένους.</TextUnit>
    <TextUnit id="1130" loc="1171">θνητοῦ πέφυκας πατρός, ̓Ηλέκτρα, φρόνει,</TextUnit>
    <TextUnit id="1131" loc="1172">θνητὸς δ' ̓Ορέστης. ὥστε μὴ λίαν στένε.</TextUnit>
    <TextUnit id="1132" loc="1173">πᾶσιν γὰρ ἡμῖν τοῦτ' ὀφείλεται παθεῖν.</TextUnit>
    <TextUnit id="1133" loc="1174">φεῦ φεῦ. τί λέξω; ποῖ λόγων ἀμηχανῶν</TextUnit>
    <TextUnit id="1134" loc="1175">ἔλθω; κρατεῖν γὰρ οὐκέτι γλώσσης σθένω.</TextUnit>
    <TextUnit id="1135" loc="1176">τί δ' ἔσχες ἄλγος; πρὸς τί τοῦτ' εἰπὼν κυρεῖς;</TextUnit>
    <TextUnit id="1136" loc="1177">ἦ σὸν τὸ κλεινὸν εἶδος ̓Ηλέκτρας τόδε;</TextUnit>
    <TextUnit id="1137" loc="1178">τόδ' ἔστ' ἐκεῖνο, καὶ μάλ' ἀθλίως ἔχον.</TextUnit>
    <TextUnit id="1138" loc="1179">οἴμοι ταλαίνης ἆρα τῆσδε συμφορᾶς.</TextUnit>
    <TextUnit id="1139" loc="1180">οὐ δή ποτ', ὦ ξέν', ἀμφ' ἐμοὶ στένεις τάδε;</TextUnit>
    <TextUnit id="1140" loc="1181">ὦ σῶμ' ἀτίμως κἀθέως ἐφθαρμένον.</TextUnit>
    <TextUnit id="1141" loc="1182">οὔτοι ποτ' ἄλλην ἢ 'μὲ δυσφημεῖς, ξένε.</TextUnit>
    <TextUnit id="1142" loc="1183">φεῦ τῆς ἀνύμφου δυσμόρου τε σῆς τροφῆς,</TextUnit>
    <TextUnit id="1143" loc="1184">τί δή ποτ', ὦ ξέν', ὧδ' ἐπισκοπῶν στένεις;</TextUnit>
    <TextUnit id="1144" loc="1185">ὡς οὐκ ἄρ' ᾔδη τῶν ἐμῶν οὐδὲν κακῶν.</TextUnit>
    <TextUnit id="1145" loc="1186">ἐν τῷ διέγνως τοῦτο τῶν εἰρημένων;</TextUnit>
    <TextUnit id="1146" loc="1187">ὁρῶν σε πολλοῖς ἐμπρέπουσαν ἄλγεσιν.</TextUnit>
    <TextUnit id="1147" loc="1188">καὶ μὴν ὁρᾷς γε παῦρα τῶν ἐμῶν κακῶν.</TextUnit>
    <TextUnit id="1148" loc="1189">καὶ πῶς γένοιτ' ἂν τῶνδ' ἔτ' ἐχθίω βλέπειν;</TextUnit>
    <TextUnit id="1149" loc="1190">ὁθούνεκ' εἰμὶ τοῖς φονεῦσι σύντροφος</TextUnit>
    <TextUnit id="1150" loc="1191">τοῖς τοῦ; πόθεν τοῦτ' ἐξεσήμηνας κακόν;</TextUnit>
    <TextUnit id="1151" loc="1192">τοῖς πατρός: εἶτα τοῖσδε δουλεύω βίᾳ.</TextUnit>
    <TextUnit id="1152" loc="1193">τίς γάρ ς' ἀνάγκῃ τῇδε προτρέπει βροτῶν;</TextUnit>
    <TextUnit id="1153" loc="1194">μήτηρ καλεῖται, μητρὶ δ' οὐδὲν ἐξισοῖ.</TextUnit>
    <TextUnit id="1154" loc="1195">τί δρῶσα; πότερα χερσὶν ἢ λύμῃ βίου;</TextUnit>
    <TextUnit id="1155" loc="1196">καὶ χερσὶ καὶ λύμαισι καὶ πᾶσιν κακοῖς.</TextUnit>
    <TextUnit id="1156" loc="1197">οὐδ' οὑπαρήξων οὐδ' ὁ κωλύσων πάρα;</TextUnit>
    <TextUnit id="1157" loc="1198">οὐ δῆθ'. ὃς ἦν γάρ μοι σὺ προὔθηκας σποδόν.</TextUnit>
    <TextUnit id="1158" loc="1199">ὦ δύσποτμ', ὡς ὁρῶν ς' ἐποικτίρω πάλαι.</TextUnit>
    <TextUnit id="1159" loc="1200">μόνος βροτῶν νυν ἴσθ' ἐποικτίρας ποτέ.</TextUnit>
    <TextUnit id="1160" loc="1201">μόνος γὰρ ἥκω τοῖς ἴσοις ἀλγῶν κακοῖς.</TextUnit>
    <TextUnit id="1161" loc="1202">οὐ δή ποθ' ἡμῖν ξυγγενὴς ἥκεις ποθέν;</TextUnit>
    <TextUnit id="1162" loc="1203">ἐγὼ φράσαιμ' ἄν, εἰ τὸ τῶνδ' εὔνουν πάρα.</TextUnit>
    <TextUnit id="1163" loc="1204">ἀλλ' ἐστὶν εὔνουν, ὥστε πρὸς πιστὰς ἐρεῖς.</TextUnit>
    <TextUnit id="1164" loc="1205">μέθες τόδ' ἄγγος νῦν, ὅπως τὸ πᾶν μάθῃς.</TextUnit>
    <TextUnit id="1165" loc="1206">μὴ δῆτα πρὸς θεῶν τοῦτό μ' ἐργάσῃ, ξένε.</TextUnit>
    <TextUnit id="1166" loc="1207">πείθου λέγοντι κοὐχ ἁμαρτήσει ποτέ.</TextUnit>
    <TextUnit id="1167" loc="1208">μή, πρὸς γενείου, μὴ 'ξέλῃ τὰ φίλτατα.    οὔ φημ' ἐάσειν.    ὦ τάλαιν' ἐγὼ σέθεν,</TextUnit>
    <TextUnit id="1168" loc="1210">̓Ορέστα, τῆς σῆς εἰ στερήσομαι ταφῆς.</TextUnit>
    <TextUnit id="1169" loc="1211">εὔφημα φώνει: πρὸς δίκης γὰρ οὐ στένεις.</TextUnit>
    <TextUnit id="1170" loc="1212">πῶς τὸν θανόντ' ἀδελφὸν οὐ δίκῃ στένω;</TextUnit>
    <TextUnit id="1171" loc="1213">οὔ σοι προσήκει τήνδε προσφωνεῖν φάτιν.</TextUnit>
    <TextUnit id="1172" loc="1214">οὕτως ἄτιμός εἰμι τοῦ τεθνηκότος;</TextUnit>
    <TextUnit id="1173" loc="1215">ἄτιμος οὐδενὸς σύ: τοῦτο δ' οὐχὶ σόν.</TextUnit>
    <TextUnit id="1174" loc="1216">εἴπερ γ' ̓Ορέστου σῶμα βαστάζω τόδε;</TextUnit>
    <TextUnit id="1175" loc="1217">ἀλλ' οὐκ ̓Ορέστου, πλὴν λόγῳ γ' ἠσκημένον.</TextUnit>
    <TextUnit id="1176" loc="1218">ποῦ δ' ἔστ' ἐκείνου τοῦ ταλαιπώρου τάφος;</TextUnit>
    <TextUnit id="1177" loc="1219">οὐκ ἔστι: τοῦ γὰρ ζῶντος οὐκ ἔστιν τάφος.    πῶς εἶπας, ὦ παῖ;    ψεῦδος οὐδὲν ὧν λέγω.    ἦ ζῇ γὰρ ἁνήρ;    εἴπερ ἔμψυχός γ' ἐγώ.    ἦ γὰρ σὺ κεῖνος;    τήνδε προσβλέψασά μου</TextUnit>
    <TextUnit id="1178" loc="1220">σφραγῖδα πατρὸς ἔκμαθ' εἰ σαφῆ λέγω.    ὦ φίλτατον φῶς.    φίλτατον, συμμαρτυρῶ.    ὦ φθέγμ', ἀφίκου;    μηκέτ' ἄλλοθεν πύθῃ,    ἔχω σε χερσίν;    ὡς τὰ λοίπ' ἔχοις ἀεί.</TextUnit>
    <TextUnit id="1179" loc="1221">ὦ φίλταται γυναῖκες, ὦ πολίτιδες,</TextUnit>
    <TextUnit id="1180" loc="1222">ὁρᾶτ' ̓Ορέστην τόνδε, μηχαναῖσι μὲν</TextUnit>
    <TextUnit id="1181" loc="1223">θανόντα, νῦν δὲ μηχαναῖς σεσωσμένον.</TextUnit>
    <TextUnit id="1182" loc="1230">ὁρῶμεν, ὦ παῖ, κἀπὶ συμφοραῖσί μοι</TextUnit>
    <TextUnit id="1183" loc="1231">γεγηθὸς ἕρπει δάκρυον ὀμμάτων ἄπο.</TextUnit>
    <TextUnit id="1184" loc="1232">ἰὼ γοναί,</TextUnit>
    <TextUnit id="1185" loc="1233">γοναὶ σωμάτων ἐμοὶ φιλτάτων,</TextUnit>
    <TextUnit id="1186" loc="1234">ἐμόλετ' ἀρτίως,</TextUnit>
    <TextUnit id="1187" loc="1235">ἐφηύρετ', ἤλθετ', εἴδεθ' οὓς ἐχρῄζετε.</TextUnit>
    <TextUnit id="1188" loc="1236">πάρεσμεν: ἀλλὰ σῖγ' ἔχουσα πρόσμενε.</TextUnit>
    <TextUnit id="1189" loc="1237">τί δ' ἔστιν;</TextUnit>
    <TextUnit id="1190" loc="1238">σιγᾶν ἄμεινον, μή τις ἔνδοθεν κλύῃ.</TextUnit>
    <TextUnit id="1191" loc="1239">ἀλλ' οὐ μὰ τὴν ἄδμητον αἰὲν ̓́Αρτεμιν,</TextUnit>
    <TextUnit id="1192" loc="1240">τόδε μὲν οὔ ποτ' ἀξιώσω τρέσαι,</TextUnit>
    <TextUnit id="1193" loc="1241">περισσὸν ἄχθος ἔνδον</TextUnit>
    <TextUnit id="1194" loc="1242">γυναικῶν ὂν αἰεί.</TextUnit>
    <TextUnit id="1195" loc="1243">ὅρα γε μὲν δὴ κἀν γυναιξὶν ὡς ̓́Αρης</TextUnit>
    <TextUnit id="1196" loc="1244">ἔνεστιν: εὖ δ' ἔξοισθα πειραθεῖσά που.</TextUnit>
    <TextUnit id="1197" loc="1245">ὀτοτοτοτοῖ τοτοῖ,</TextUnit>
    <TextUnit id="1198" loc="1246">ἀνέφελον ἐνέβαλες οὔ ποτε καταλύσιμον,</TextUnit>
    <TextUnit id="1199" loc="1247">οὐδέ ποτε λησόμενον ἁμέτερον</TextUnit>
    <TextUnit id="1200" loc="1250">οἷον ἔφυ κακόν.</TextUnit>
    <TextUnit id="1201" loc="1251">ἔξοιδα, παῖ, ταῦτ': ἀλλ' ὅταν παρουσία</TextUnit>
    <TextUnit id="1202" loc="1252">φράζῃ, τότ' ἔργων τῶνδε μεμνῆσθαι χρεών.</TextUnit>
    <TextUnit id="1203" loc="1253">ὁ πᾶς ἐμοί,</TextUnit>
    <TextUnit id="1204" loc="1254">ὁ πᾶς ἂν πρέποι παρὼν ἐννέπειν</TextUnit>
    <TextUnit id="1205" loc="1255">τάδε δίκᾳ χρόνος:</TextUnit>
    <TextUnit id="1206" loc="1256">μόλις γὰρ ἔσχον νῦν ἐλεύθερον στόμα.</TextUnit>
    <TextUnit id="1207" loc="1257">ξύμφημι κἀγώ: τοιγαροῦν σῴζου τόδε.</TextUnit>
    <TextUnit id="1208" loc="1258">τί δρῶσα;</TextUnit>
    <TextUnit id="1209" loc="1259">οὗ μή 'στι καιρὸς μὴ μακρὰν βούλου λέγειν.</TextUnit>
    <TextUnit id="1210" loc="1260">τίς οὖν ἂν ἀξίαν γε σοῦ πεφηνότος</TextUnit>
    <TextUnit id="1211" loc="1261">μεταβάλοιτ' ἂν ὧδε σιγὰν λόγων;</TextUnit>
    <TextUnit id="1212" loc="1262">ἐπεί σε νῦν ἀφράστως</TextUnit>
    <TextUnit id="1213" loc="1263">ἀέλπτως τ' ἐσεῖδον.</TextUnit>
    <TextUnit id="1214" loc="1264">τότ' εἶδες, εὖτε θεοί μ' ἐπώτρυναν μολεῖν</TextUnit>
    <TextUnit id="1215" loc="1265">&amp;λτ;&amp;γτ;</TextUnit>
    <TextUnit id="1216" loc="1265">ἔφρασας ὑπερτέραν</TextUnit>
    <TextUnit id="1217" loc="1266">τᾶς πάρος ἔτι χάριτος, εἴ σε θεὸς ἐπόρισεν</TextUnit>
    <TextUnit id="1218" loc="1267">ἁμέτερα πρὸς μέλαθρα: δαιμόνιον</TextUnit>
    <TextUnit id="1219" loc="1270">αὐτὸ τίθημ' ἐγώ.</TextUnit>
    <TextUnit id="1220" loc="1271">τὰ μέν ς' ὀκνῶ χαίρουσαν εἰργαθεῖν, τὰ δὲ</TextUnit>
    <TextUnit id="1221" loc="1272">δέδοικα λίαν ἡδονῇ νικωμένην.</TextUnit>
    <TextUnit id="1222" loc="1273">ἰὼ χρόνῳ μακρῷ φιλτάταν ὁδὸν</TextUnit>
    <TextUnit id="1223" loc="1274">ἐπαξιώσας ὧδέ μοι φανῆναι,</TextUnit>
    <TextUnit id="1224" loc="1275">μή τί με, πολύπονον ὧδ' ἰδὼν  τί μὴ ποήσω;  μή μ' ἀποστερήσῃς</TextUnit>
    <TextUnit id="1225" loc="1276">τῶν σῶν προσώπων ἁδονὰν μεθέσθαι.</TextUnit>
    <TextUnit id="1226" loc="1277">ἦ κάρτα κἂν ἄλλοισι θυμοίμην ἰδών.  ξυναινεῖς;  τί μὴν οὔ;</TextUnit>
    <TextUnit id="1227" loc="1278">ὦ φίλαι, ἔκλυον ἃν ἐγὼ οὐδ' ἂν ἤλπις' αὐδάν,</TextUnit>
    <TextUnit id="1228" loc="1279">οὐδ' ἂν ἔσχον ὁρμὰν</TextUnit>
    <TextUnit id="1229" loc="1280">ἄναυδον οὐδὲ σὺν βοᾷ κλύουσα,</TextUnit>
    <TextUnit id="1230" loc="1285">τάλαινα. νῦν δ' ἔχω σε: προυφάνης δὲ</TextUnit>
    <TextUnit id="1231" loc="1286">φιλτάταν ἔχων πρόσοψιν,</TextUnit>
    <TextUnit id="1232" loc="1287">ἇς ἐγὼ οὐδ' ἂν ἐν κακοῖς λαθοίμαν.</TextUnit>
    <TextUnit id="1233" loc="1288">τὰ μὲν περισσεύοντα τῶν λόγων ἄφες,</TextUnit>
    <TextUnit id="1234" loc="1289">καὶ μήτε μήτηρ ὡς κακὴ δίδασκέ με,</TextUnit>
    <TextUnit id="1235" loc="1290">μήθ' ὡς πατρῴαν κτῆσιν Αἴγισθος δόμων</TextUnit>
    <TextUnit id="1236" loc="1291">ἀντλεῖ, τὰ δ' ἐκχεῖ, τὰ δὲ διασπείρει μάτην:</TextUnit>
    <TextUnit id="1237" loc="1292">χρόνου γὰρ ἄν σοι καιρὸν ἐξείργοι λόγος.</TextUnit>
    <TextUnit id="1238" loc="1293">ἃ δ' ἁρμόσει μοι τῷ παρόντι νῦν χρόνῳ</TextUnit>
    <TextUnit id="1239" loc="1294">σήμαιν', ὅπου φανέντες ἢ κεκρυμμένοι</TextUnit>
    <TextUnit id="1240" loc="1295">γελῶντας ἐχθροὺς παύσομεν τῇ νῦν ὁδῷ.</TextUnit>
    <TextUnit id="1241" loc="1296">οὕτω δ' ὅπως μήτηρ σε μὴ 'πιγνώσεται</TextUnit>
    <TextUnit id="1242" loc="1297">φαιδρῷ προσώπῳ νῷν ἐπελθόντοιν δόμους:</TextUnit>
    <TextUnit id="1243" loc="1298">ἀλλ' ὡς ἐπ' ἄτῃ τῇ μάτην λελεγμένῃ</TextUnit>
    <TextUnit id="1244" loc="1299">στέναζ': ὅταν γὰρ εὐτυχήσωμεν, τότε</TextUnit>
    <TextUnit id="1245" loc="1300">χαίρειν παρέσται καὶ γελᾶν ἐλευθέρως.</TextUnit>
    <TextUnit id="1246" loc="1301">ἀλλ' ὦ κασίγνηθ', ὧδ' ὅπως καὶ σοὶ φίλον</TextUnit>
    <TextUnit id="1247" loc="1302">καὶ τοὐμὸν ἔσται τῇδ': ἐπεὶ τὰς ἡδονὰς</TextUnit>
    <TextUnit id="1248" loc="1303">πρὸς σοῦ λαβοῦσα κοὐκ ἐμὰς ἐκτησάμην,</TextUnit>
    <TextUnit id="1249" loc="1304">κοὐδ' ἄν σε λυπήσασα δεξαίμην βραχὺ</TextUnit>
    <TextUnit id="1250" loc="1305">αὐτὴ μέγ' εὑρεῖν κέρδος: οὐ γὰρ ἂν καλῶς</TextUnit>
    <TextUnit id="1251" loc="1306">ὑπηρετοίην τῷ παρόντι δαίμονι.</TextUnit>
    <TextUnit id="1252" loc="1307">ἀλλ' οἶσθα μὲν τἀνθένδε, πῶς γὰρ οὔ; κλύων</TextUnit>
    <TextUnit id="1253" loc="1308">ὁθούνεκ' Αἴγισθος μὲν οὐ κατὰ στέγας,</TextUnit>
    <TextUnit id="1254" loc="1309">μήτηρ δ' ἐν οἴκοις: ἣν σὺ μὴ δείσῃς ποθ' ὡς</TextUnit>
    <TextUnit id="1255" loc="1310">γέλωτι τοὐμὸν φαιδρὸν ὄψεται κάρα.</TextUnit>
    <TextUnit id="1256" loc="1311">μῖσός τε γὰρ παλαιὸν ἐντέτηκέ μοι,</TextUnit>
    <TextUnit id="1257" loc="1312">κἀπεί ς' ἐσεῖδον, οὔ ποτ' ἐκλήξω χαρᾷ</TextUnit>
    <TextUnit id="1258" loc="1313">δακρυρροοῦσα: πῶς γὰρ ἂν λήξαιμ' ἐγώ,</TextUnit>
    <TextUnit id="1259" loc="1314">ἥτις μιᾷ σε τῇδ' ὁδῷ θανόντα τε</TextUnit>
    <TextUnit id="1260" loc="1315">καὶ ζῶντ' ἐσεῖδον; εἴργασαι δέ μ' ἄσκοπα:</TextUnit>
    <TextUnit id="1261" loc="1316">ὥστ' εἰ πατήρ μοι ζῶν ἵκοιτο, μηκέτ' ἂν</TextUnit>
    <TextUnit id="1262" loc="1317">τέρας νομίζειν αὐτό, πιστεύειν δ' ὁρᾶν.</TextUnit>
    <TextUnit id="1263" loc="1318">ὅτ' οὖν τοιαύτην ἡμὶν ἐξήκεις ὁδόν,</TextUnit>
    <TextUnit id="1264" loc="1319">ἄρχ' αὐτὸς ὥς σοι θυμός: ὡς ἐγὼ μόνη</TextUnit>
    <TextUnit id="1265" loc="1320">οὐκ ἂν δυοῖν ἥμαρτον: ἢ γὰρ ἂν καλῶς</TextUnit>
    <TextUnit id="1266" loc="1321">ἔσως' ἐμαυτὴν ἢ καλῶς ἀπωλόμην.</TextUnit>
    <TextUnit id="1267" loc="1322">σιγᾶν ἐπῄνες' ὡς ἐπ' ἐξόδῳ κλύω τῶν ἔνδοθεν χωροῦντος.    εἴσιτ', ὦ ξένοι,</TextUnit>
    <TextUnit id="1268" loc="1323">ἄλλως τε καὶ φέροντες οἷ' ἂν οὔτε τις</TextUnit>
    <TextUnit id="1269" loc="1325">δόμων ἀπώσαιτ' οὔτ' ἂν ἡσθείη λαβών.</TextUnit>
    <TextUnit id="1270" loc="1326">ὦ πλεῖστα μῶροι καὶ φρενῶν τητώμενοι,</TextUnit>
    <TextUnit id="1271" loc="1327">πότερα παρ' οὐδὲν τοῦ βίου κήδεσθ' ἔτι</TextUnit>
    <TextUnit id="1272" loc="1328">ἢ νοῦς ἔνεστιν οὔτις ὑμὶν ἐγγενής,</TextUnit>
    <TextUnit id="1273" loc="1329">ὅτ' οὐ παρ' αὐτοῖς, ἀλλ' ἐν αὐτοῖσιν κακοῖς</TextUnit>
    <TextUnit id="1274" loc="1330">τοῖσιν μεγίστοις ὄντες οὐ γιγνώσκετε;</TextUnit>
    <TextUnit id="1275" loc="1331">ἀλλ' εἰ σταθμοῖσι τοῖσδε μὴ 'κύρουν ἐγὼ</TextUnit>
    <TextUnit id="1276" loc="1332">πάλαι φυλάσσων, ἦν ἂν ὑμὶν ἐν δόμοις</TextUnit>
    <TextUnit id="1277" loc="1333">τὰ δρώμεν' ὑμῶν πρόσθεν ἢ τὰ σώματα:</TextUnit>
    <TextUnit id="1278" loc="1334">νῦν δ' εὐλάβειαν τῶνδε προυθέμην ἐγώ.</TextUnit>
    <TextUnit id="1279" loc="1335">καὶ νῦν ἀπαλλαχθέντε τῶν μακρῶν λόγων</TextUnit>
    <TextUnit id="1280" loc="1336">καὶ τῆς ἀπλήστου τῆσδε σὺν χαρᾷ βοῆς</TextUnit>
    <TextUnit id="1281" loc="1337">εἴσω παρέλθεθ', ὡς τὸ μὲν μέλλειν κακὸν</TextUnit>
    <TextUnit id="1282" loc="1338">ἐν τοῖς τοιούτοις ἔστ', ἀπηλλάχθαι δ' ἀκμή.</TextUnit>
    <TextUnit id="1283" loc="1339">πῶς οὖν ἔχει τἀντεῦθεν εἰσιόντι μοι;</TextUnit>
    <TextUnit id="1284" loc="1340">καλῶς: ὑπάρχει γάρ σε μὴ γνῶναί τινα.</TextUnit>
    <TextUnit id="1285" loc="1341">ἤγγειλας, ὡς ἔοικεν, ὡς τεθνηκότα.</TextUnit>
    <TextUnit id="1286" loc="1342">εἷς τῶν ἐν ̔́Αιδου μάνθαν' ἐνθάδ' ὢν ἀνήρ.</TextUnit>
    <TextUnit id="1287" loc="1343">χαίρουσιν οὖν τούτοισιν; ἢ τίνες λόγοι;</TextUnit>
    <TextUnit id="1288" loc="1344">τελουμένων εἴποιμ' ἄν: ὡς δὲ νῦν ἔχει,</TextUnit>
    <TextUnit id="1289" loc="1345">καλῶς τὰ κείνων πάντα, καὶ τὰ μὴ καλῶς.</TextUnit>
    <TextUnit id="1290" loc="1346">τίς οὗτός ἐστ', ἀδελφέ; πρὸς θεῶν φράσον.    οὐχὶ ξυνίης;    οὐδέ γ' ἐς θυμὸν φέρω.</TextUnit>
    <TextUnit id="1291" loc="1347">οὐκ οἶσθ' ὅτῳ μ' ἔδωκας εἰς χέρας ποτέ;    ποίῳ; τί φωνεῖς;    οὗ τὸ Φωκέων πέδον</TextUnit>
    <TextUnit id="1292" loc="1350">ὑπεξεπέμφθην σῇ προμηθίᾳ χεροῖν.</TextUnit>
    <TextUnit id="1293" loc="1351">ἦ κεῖνος οὗτος, ὅν ποτ' ἐκ πολλῶν ἐγὼ</TextUnit>
    <TextUnit id="1294" loc="1352">μόνον προσηῦρον πιστὸν ἐν πατρὸς φόνῳ;</TextUnit>
    <TextUnit id="1295" loc="1353">ὅδ' ἐστί: μή μ' ἔλεγχε πλείοσιν λόγοις.</TextUnit>
    <TextUnit id="1296" loc="1354">ὦ φίλτατον φῶς, ὦ μόνος σωτὴρ δόμων</TextUnit>
    <TextUnit id="1297" loc="1355">̓Αγαμέμνονος, πῶς ἦλθες; ἦ σὺ κεῖνος εἶ,</TextUnit>
    <TextUnit id="1298" loc="1356">ὃς τόνδε κἄμ' ἔσωσας ἐκ πολλῶν πόνων;</TextUnit>
    <TextUnit id="1299" loc="1357">ὦ φίλταται μὲν χεῖρες, ἥδιστον δ' ἔχων</TextUnit>
    <TextUnit id="1300" loc="1358">ποδῶν ὑπηρέτημα, πῶς οὕτω πάλαι</TextUnit>
    <TextUnit id="1301" loc="1359">ξυνών μ' ἔληθες οὐδ' ἔφαινες, ἀλλά με</TextUnit>
    <TextUnit id="1302" loc="1360">λόγοις ἀπώλλυς, ἔργ' ἔχων ἥδιστ' ἐμοί;</TextUnit>
    <TextUnit id="1303" loc="1361">χαῖρ', ὦ πάτερ: πατέρα γὰρ εἰσορᾶν δοκῶ:</TextUnit>
    <TextUnit id="1304" loc="1362">χαῖρ': ἴσθι δ' ὡς μάλιστά ς' ἀνθρώπων ἐγὼ</TextUnit>
    <TextUnit id="1305" loc="1363">ἤχθηρα κἀφίλης' ἐν ἡμέρᾳ μιᾷ.</TextUnit>
    <TextUnit id="1306" loc="1364">ἀρκεῖν δοκεῖ μοι: τοὺς γὰρ ἐν μέσῳ λόγους</TextUnit>
    <TextUnit id="1307" loc="1365">πολλαὶ κυκλοῦνται νύκτες ἡμέραι τ' ἴσαι,</TextUnit>
    <TextUnit id="1308" loc="1366">αἳ ταῦτά σοι δείξουσιν, ̓Ηλέκτρα, σαφῆ.</TextUnit>
    <TextUnit id="1309" loc="1367">σφῷν δ' ἐννέπω γε τοῖν παρεστώτοιν ὅτι</TextUnit>
    <TextUnit id="1310" loc="1368">νῦν καιρὸς ἔρδειν: νῦν Κλυταιμνήστρα μόνη,</TextUnit>
    <TextUnit id="1311" loc="1369">νῦν οὔτις ἀνδρῶν ἔνδον: εἰ δ' ἐφέξετον,</TextUnit>
    <TextUnit id="1312" loc="1370">φροντίζεθ' ὡς τούτοις τε καὶ σοφωτέροις</TextUnit>
    <TextUnit id="1313" loc="1371">ἄλλοισι τούτων πλείοσιν μαχούμενοι.</TextUnit>
    <TextUnit id="1314" loc="1372">οὐκ ἂν μακρῶν ἔθ' ἡμὶν οὐδὲν ἂν λόγων,</TextUnit>
    <TextUnit id="1315" loc="1373">Πυλάδη, τόδ' εἴη τοὔργον, ἀλλ' ὅσον τάχος</TextUnit>
    <TextUnit id="1316" loc="1374">χωρεῖν ἔσω, πατρῷα προσκύσανθ' ἕδη</TextUnit>
    <TextUnit id="1317" loc="1375">θεῶν, ὅσοιπερ πρόπυλα ναίουσιν τάδε.</TextUnit>
    <TextUnit id="1318" loc="1376">ἄναξ ̓́Απολλον, ἵλεως αὐτοῖν κλύε</TextUnit>
    <TextUnit id="1319" loc="1377">ἐμοῦ τε πρὸς τούτοισιν, ἥ σε πολλὰ δὴ</TextUnit>
    <TextUnit id="1320" loc="1378">ἀφ' ὧν ἔχοιμι λιπαρεῖ προύστην χερί.</TextUnit>
    <TextUnit id="1321" loc="1379">νῦν δ', ὦ Λύκει' ̓́Απολλον, ἐξ οἵων ἔχω</TextUnit>
    <TextUnit id="1322" loc="1380">αἰτῶ, προπίτνω, λίσσομαι, γενοῦ πρόφρων</TextUnit>
    <TextUnit id="1323" loc="1381">ἡμῖν ἀρωγὸς τῶνδε τῶν βουλευμάτων,</TextUnit>
    <TextUnit id="1324" loc="1382">καὶ δεῖξον ἀνθρώποισι τἀπιτίμια</TextUnit>
    <TextUnit id="1325" loc="1383">τῆς δυσσεβείας οἷα δωροῦνται θεοί.</TextUnit>
    <TextUnit id="1326" loc="1384">ἴδεθ' ὅποι προνέμεται</TextUnit>
    <TextUnit id="1327" loc="1385">τὸ δυσέριστον αἷμα φυσῶν ̓́Αρης.</TextUnit>
    <TextUnit id="1328" loc="1386">βεβᾶσιν ἄρτι δωμάτων ὑπόστεγοι</TextUnit>
    <TextUnit id="1329" loc="1387">μετάδρομοι κακῶν πανουργημάτων ἄφυκτοι κύνες,</TextUnit>
    <TextUnit id="1330" loc="1388">ὥστ' οὐ μακρὰν ἔτ' ἀμμενεῖ</TextUnit>
    <TextUnit id="1331" loc="1390">τοὐμὸν φρενῶν ὄνειρον αἰωρούμενον.</TextUnit>
    <TextUnit id="1332" loc="1391">παράγεται γὰρ ἐνέρων</TextUnit>
    <TextUnit id="1333" loc="1392">δολιόπους ἀρωγὸς εἴσω στέγας,</TextUnit>
    <TextUnit id="1334" loc="1393">ἀρχαιόπλουτα πατρὸς εἰς ἑδώλια,</TextUnit>
    <TextUnit id="1335" loc="1395">νεακόνητον αἷμα χειροῖν ἔχων: ὁ Μαίας δὲ παῖς</TextUnit>
    <TextUnit id="1336" loc="1396">̔Ερμῆς σφ' ἄγει δόλον σκότῳ</TextUnit>
    <TextUnit id="1337" loc="1397">κρύψας πρὸς αὐτὸ τέρμα κοὐκέτ' ἀμμένει.</TextUnit>
    <TextUnit id="1338" loc="1398">ὦ φίλταται γυναῖκες, ἅνδρες αὐτίκα</TextUnit>
    <TextUnit id="1339" loc="1399">τελοῦσι τοὔργον: ἀλλὰ σῖγα πρόσμενε.  πῶς δή; τί νῦν πράσσουσιν;  ἡ μὲν ἐς τάφον</TextUnit>
    <TextUnit id="1340" loc="1400">λέβητα κοσμεῖ, τὼ δ' ἐφέστατον πέλας.  σὺ δ' ἐκτὸς ᾖξας πρὸς τί;  φρουρήσους' ὅπως</TextUnit>
    <TextUnit id="1341" loc="1401">Αἴγισθος ἡμᾶς μὴ λάθῃ μολὼν ἔσω.</TextUnit>
    <TextUnit id="1342" loc="1402">αἰαῖ. ἰὼ στέγαι</TextUnit>
    <TextUnit id="1343" loc="1405">φίλων ἔρημοι, τῶν δ' ἀπολλύντων πλέαι.</TextUnit>
    <TextUnit id="1344" loc="1406">βοᾷ τις ἔνδον: οὐκ ἀκούετ', ὦ φίλαι;</TextUnit>
    <TextUnit id="1345" loc="1407">ἤκους' ἀνήκουστα δύστανος, ὥστε φρῖξαι.</TextUnit>
    <TextUnit id="1346" loc="1408">οἴμοι τάλαιν': Αἴγισθε, ποῦ ποτ' ὢν κυρεῖς;  ἰδοὺ μάλ' αὖ θροεῖ τις.  ὦ τέκνον τέκνον, οἴκτιρε τὴν τεκοῦσαν.  ἀλλ' οὐκ ἐκ σέθεν</TextUnit>
    <TextUnit id="1347" loc="1409">ᾠκτίρεθ' οὗτος οὐδ' ὁ γεννήσας πατήρ.</TextUnit>
    <TextUnit id="1348" loc="1410">ὦ πόλις, ὦ γενεὰ τάλαινα, νῦν σοι</TextUnit>
    <TextUnit id="1349" loc="1411">μοῖρα καθαμερία φθίνει φθίνει.  ὤμοι πέπληγμαι.  παῖσον, εἰ σθένεις, διπλῆν.  ὤμοι μάλ' αὖθις.  εἰ γὰρ Αἰγίσθῳ θ' ὁμοῦ.</TextUnit>
    <TextUnit id="1350" loc="1412">τελοῦς' ἀραί: ζῶσιν οἱ γᾶς ὑπαὶ κείμενοι.</TextUnit>
    <TextUnit id="1351" loc="1420">παλίρρυτον γὰρ αἷμ' ὑπεξαιροῦσι τῶν</TextUnit>
    <TextUnit id="1352" loc="1421">κτανόντων οἱ πάλαι θανόντες.</TextUnit>
    <TextUnit id="1353" loc="1422">καὶ μὴν πάρεισιν οἵδε: φοινία δὲ χεὶρ</TextUnit>
    <TextUnit id="1354" loc="1423">στάζει θυηλῆς ̓́Αρεος, οὐδ' ἔχω ψέγειν.  ̓Ορέστα, πῶς κυρεῖτε;  τἀν δόμοισι μὲν</TextUnit>
    <TextUnit id="1355" loc="1425">καλῶς, ̓Απόλλων εἰ καλῶς ἐθέσπισεν.  τέθνηκεν ἡ τάλαινα;  μηκέτ' ἐκφοβοῦ</TextUnit>
    <TextUnit id="1356" loc="1426">μητρῷον ὥς σε λῆμ' ἀτιμάσει ποτέ.</TextUnit>
    <TextUnit id="1357" loc="1427">παύσασθε: λεύσσω γὰρ Αἴγισθον ἐκ προδήλου.  ὦ παῖδες, οὐκ ἄψορρον;  εἰσορᾶτε ποῦ τὸν ἄνδρ';  ἐφ' ἡμῖν οὗτος ἐκ προαστίου</TextUnit>
    <TextUnit id="1358" loc="1428">χωρεῖ γεγηθὼς</TextUnit>
    <TextUnit id="1359" loc="1429">βᾶτε κατ' ἀντιθύρων ὅσον τάχιστα,</TextUnit>
    <TextUnit id="1360" loc="1435">νῦν, τὰ πρὶν εὖ θέμενοι, τάδ' ὡς πάλιν.  θάρσει: τελοῦμεν.  ᾗ νοεῖς ἔπειγέ νυν.  καὶ δὴ βέβηκα.  τἀνθάδ' ἂν μέλοιτ' ἐμοί.</TextUnit>
    <TextUnit id="1361" loc="1436">δι' ὠτὸς ἂν παῦρά γ' ὡς ἠπίως ἐννέπειν</TextUnit>
    <TextUnit id="1362" loc="1440">πρὸς ἄνδρα τόνδε συμφέροι, λαθραῖον ὡς</TextUnit>
    <TextUnit id="1363" loc="1441">ὀρούσῃ πρὸς δίκας ἀγῶνα.</TextUnit>
    <TextUnit id="1364" loc="1442">τίς οἶδεν ὑμῶν ποῦ ποθ' οἱ Φωκῆς ξένοι,</TextUnit>
    <TextUnit id="1365" loc="1443">οὕς φας' ̓Ορέστην ἡμὶν ἀγγεῖλαι βίον</TextUnit>
    <TextUnit id="1366" loc="1444">λελοιπόθ' ἱππικοῖσιν ἐν ναυαγίοις;</TextUnit>
    <TextUnit id="1367" loc="1445">σέ τοι, σὲ κρίνω, ναὶ σέ, τὴν ἐν τῷ πάρος</TextUnit>
    <TextUnit id="1368" loc="1446">χρόνῳ θρασεῖαν: ὡς μάλιστα σοὶ μέλειν</TextUnit>
    <TextUnit id="1369" loc="1447">οἶμαι, μάλιστα δ' ἂν κατειδυῖαν φράσαι.</TextUnit>
    <TextUnit id="1370" loc="1448">ἔξοιδα: πῶς γὰρ οὐχί; συμφορᾶς γὰρ ἂν</TextUnit>
    <TextUnit id="1371" loc="1449">ἔξωθεν εἴην τῶν ἐμῶν τῆς φιλτάτης.</TextUnit>
    <TextUnit id="1372" loc="1450">ποῦ δῆτ' ἂν εἶεν οἱ ξένοι; δίδασκέ με.</TextUnit>
    <TextUnit id="1373" loc="1451">ἔνδον: φίλης γὰρ προξένου κατήνυσαν.</TextUnit>
    <TextUnit id="1374" loc="1452">ἦ καὶ θανόντ' ἤγγειλαν ὡς ἐτητύμως;</TextUnit>
    <TextUnit id="1375" loc="1453">οὔκ, ἀλλὰ κἀπέδειξαν, οὐ λόγῳ μόνον.</TextUnit>
    <TextUnit id="1376" loc="1454">πάρεστ' ἄρ' ἡμῖν ὥστε κἀμφανῆ μαθεῖν;</TextUnit>
    <TextUnit id="1377" loc="1455">πάρεστι δῆτα, καὶ μάλ' ἄζηλος θέα.</TextUnit>
    <TextUnit id="1378" loc="1456">ἦ πολλὰ χαίρειν μ' εἶπας οὐκ εἰωθότως.</TextUnit>
    <TextUnit id="1379" loc="1457">χαίροις ἄν, εἴ σοι χαρτὰ τυγχάνοι τάδε.</TextUnit>
    <TextUnit id="1380" loc="1458">σιγᾶν ἄνωγα κἀναδεικνύναι πύλας</TextUnit>
    <TextUnit id="1381" loc="1459">πᾶσιν Μυκηναίοισιν ̓Αργείοις θ' ὁρᾶν,</TextUnit>
    <TextUnit id="1382" loc="1460">ὡς εἴ τις αὐτῶν ἐλπίσιν κεναῖς πάρος</TextUnit>
    <TextUnit id="1383" loc="1461">ἐξῄρετ' ἀνδρὸς τοῦδε, νῦν ὁρῶν νεκρὸν</TextUnit>
    <TextUnit id="1384" loc="1462">στόμια δέχηται τἀμὰ μηδὲ πρὸς βίαν</TextUnit>
    <TextUnit id="1385" loc="1463">ἐμοῦ κολαστοῦ προστυχὼν φύσῃ φρένας.</TextUnit>
    <TextUnit id="1386" loc="1464">καὶ δὴ τελεῖται τἀπ' ἐμοῦ: τῷ γὰρ χρόνῳ</TextUnit>
    <TextUnit id="1387" loc="1465">νοῦν ἔσχον, ὥστε συμφέρειν τοῖς κρείσσοσιν.</TextUnit>
    <TextUnit id="1388" loc="1466">ὦ Ζεῦ, δέδορκα φάσμ' ἄνευ φθόνου μὲν οὐ</TextUnit>
    <TextUnit id="1389" loc="1467">πεπτωκός: εἰ δ' ἔπεστι νέμεσις, οὐ λέγω.</TextUnit>
    <TextUnit id="1390" loc="1468">χαλᾶτε πᾶν κάλυμμ' ἀπ' ὀφθαλμῶν, ὅπως</TextUnit>
    <TextUnit id="1391" loc="1469">τὸ συγγενές τοι κἀπ' ἐμοῦ θρήνων τύχῃ.</TextUnit>
    <TextUnit id="1392" loc="1470">αὐτὸς σὺ βάσταζ': οὐκ ἐμὸν τόδ', ἀλλὰ σόν,</TextUnit>
    <TextUnit id="1393" loc="1471">τὸ ταῦθ' ὁρᾶν τε καὶ προσηγορεῖν φίλως.</TextUnit>
    <TextUnit id="1394" loc="1472">ἀλλ' εὖ παραινεῖς κἀπιπείσομαι: σὺ δέ,</TextUnit>
    <TextUnit id="1395" loc="1473">εἴ που κατ' οἶκόν μοι Κλυταιμνήστρα, κάλει.</TextUnit>
    <TextUnit id="1396" loc="1474">αὕτη πέλας σοῦ: μηκέτ' ἄλλοσε σκόπει.    οἴμοι, τί λεύσσω;    τίνα φοβεῖ; τίν' ἀγνοεῖς;</TextUnit>
    <TextUnit id="1397" loc="1475">τίνων ποτ' ἀνδρῶν ἐν μέσοις ἀρκυστάτοις πέπτωχ' ὁ τλήμων;    οὐ γὰρ αἰσθάνει πάλαι</TextUnit>
    <TextUnit id="1398" loc="1476">ζῶντας θανοῦσιν οὕνεκ' ἀνταυδᾷς ἴσα;</TextUnit>
    <TextUnit id="1399" loc="1480">οἴμοι, ξυνῆκα τοὔπος: οὐ γὰρ ἔσθ' ὅπως</TextUnit>
    <TextUnit id="1400" loc="1481">ὅδ' οὐκ ̓Ορέστης ἔσθ' ὁ προσφωνῶν ἐμέ.</TextUnit>
    <TextUnit id="1401" loc="1482">καὶ μάντις ὢν ἄριστος ἐσφάλλου πάλαι.</TextUnit>
    <TextUnit id="1402" loc="1483">ὄλωλα δὴ δείλαιος. ἀλλά μοι πάρες κἂν σμικρὸν εἰπεῖν.    μὴ πέρα λέγειν ἔα</TextUnit>
    <TextUnit id="1403" loc="1484">πρὸς θεῶν, ἀδελφέ, μηδὲ μηκύνειν λόγους.</TextUnit>
    <TextUnit id="1404" loc="1485">τί γὰρ βροτῶν ἂν σὺν κακοῖς μεμιγμένων</TextUnit>
    <TextUnit id="1405" loc="1486">θνῄσκειν ὁ μέλλων οὐ χρόνου κέρδος φέροι;</TextUnit>
    <TextUnit id="1406" loc="1487">ἀλλ' ὡς τάχιστα κτεῖνε καὶ κτανὼν πρόθες</TextUnit>
    <TextUnit id="1407" loc="1488">ταφεῦσιν, ὧν τόνδ' εἰκός ἐστι τυγχάνειν,</TextUnit>
    <TextUnit id="1408" loc="1489">ἄποπτον ἡμῶν: ὡς ἐμοὶ τόδ' ἂν κακῶν</TextUnit>
    <TextUnit id="1409" loc="1490">μόνον γένοιτο τῶν πάλαι λυτήριον.</TextUnit>
    <TextUnit id="1410" loc="1491">χωροῖς ἂν εἴσω σὺν τάχει: λόγων γὰρ οὐ</TextUnit>
    <TextUnit id="1411" loc="1492">νῦν ἐστιν ἁγών, ἀλλὰ σῆς ψυχῆς πέρι.</TextUnit>
    <TextUnit id="1412" loc="1493">τί δ' ἐς δόμους ἄγεις με; πῶς, τόδ' εἰ καλὸν</TextUnit>
    <TextUnit id="1413" loc="1494">τοὔργον, σκότου δεῖ κοὐ πρόχειρος εἶ κτανεῖν;</TextUnit>
    <TextUnit id="1414" loc="1495">μὴ τάσσε: χώρει δ' ἔνθαπερ κατέκτανες</TextUnit>
    <TextUnit id="1415" loc="1496">πατέρα τὸν ἀμόν, ὡς ἂν ἐν ταὐτῷ θάνῃς.</TextUnit>
    <TextUnit id="1416" loc="1497">ἦ πᾶς' ἀνάγκη τήνδε τὴν στέγην ἰδεῖν</TextUnit>
    <TextUnit id="1417" loc="1498">τά τ' ὄντα καὶ μέλλοντα Πελοπιδῶν κακά;</TextUnit>
    <TextUnit id="1418" loc="1499">τὰ γοῦν ς': ἐγώ σοι μάντις εἰμὶ τῶνδ' ἄκρος.</TextUnit>
    <TextUnit id="1419" loc="1500">ἀλλ' οὐ πατρῴαν τὴν τέχνην ἐκόμπασας.</TextUnit>
    <TextUnit id="1420" loc="1501">πόλλ' ἀντιφωνεῖς, ἡ δ' ὁδὸς βραδύνεται. ἀλλ' ἕρφ'.    ὑφηγοῦ.    σοὶ βαδιστέον πάρος.    ἦ μὴ φύγω σε;    μὴ μὲν οὖν καθ' ἡδονὴν</TextUnit>
    <TextUnit id="1421" loc="1502">θάνῃς: φυλάξαι δεῖ με τοῦτό σοι πικρόν.</TextUnit>
    <TextUnit id="1422" loc="1505">χρῆν δ' εὐθὺς εἶναι τήνδε τοῖς πᾶσιν δίκην,</TextUnit>
    <TextUnit id="1423" loc="1506">ὅστις πέρα πράσσειν τι τῶν νόμων θέλει,</TextUnit>
    <TextUnit id="1424" loc="1507">κτείνειν: τὸ γὰρ πανοῦργον οὐκ ἂν ἦν πολύ.</TextUnit>
    <TextUnit id="1425" loc="1508">ὦ σπέρμ' ̓Ατρέως, ὡς πολλὰ παθὸν</TextUnit>
    <TextUnit id="1426" loc="1509">δι' ἐλευθερίας μόλις ἐξῆλθες</TextUnit>
    <TextUnit id="1427" loc="1510">τῇ νῦν ὁρμῇ τελεωθέν.</TextUnit>
  </Text>
</TessDocument>
