<?xml version="1.0" encoding="UTF-8"?>
<TessDocument id="sophocles.philoctetes">
  <Metadata>
    <Author>sophocles</Author>
    <Display>Philoctetes</Display>
    <Abbr>soph. phil.</Abbr>
    <Lang>grc</Lang>
    <Prose>0</Prose>
    <PrintSource>Sophocles. Sophocles. Vol 2: Ajax. Electra. Trachiniae. Philoctetes With an English translation by F. Storr. The Loeb classical library, 21. Francis Storr. London; New York. William Heinemann Ltd.; The Macmillan Company. 1913.</PrintSource>
    <DigitalSourceDisplay>Perseus</DigitalSourceDisplay>
    <DigitalSourceURL>http://www.perseus.tufts.edu/hopper/text?doc=Perseus%3atext%3a1999.01.0193</DigitalSourceURL>
    <AddedBy>Rudra Chakraborty</AddedBy>
    <URI>urn:cts:greekLit:tlg0011.tlg006.perseus-grc1</URI>
  </Metadata>
  <Text>
    <TextUnit id="0" loc="1">ἀκτὴ μὲν ἥδε τῆς περιρρύτου χθονὸς</TextUnit>
    <TextUnit id="1" loc="2">Λήμνου, βροτοῖς ἄστιπτος οὐδ' οἰκουμένη,</TextUnit>
    <TextUnit id="2" loc="3">ἔνθ', ὦ κρατίστου πατρὸς ̔Ελλήνων τραφεὶς</TextUnit>
    <TextUnit id="3" loc="4">̓Αχιλλέως παῖ Νεοπτόλεμε, τὸν Μηλιᾶ</TextUnit>
    <TextUnit id="4" loc="5">Ποίαντος υἱὸν ἐξέθηκ' ἐγώ ποτε,</TextUnit>
    <TextUnit id="5" loc="6">ταχθεὶς τόδ' ἔρδειν τῶν ἀνασσόντων ὕπο,</TextUnit>
    <TextUnit id="6" loc="7">νόσῳ καταστάζοντα διαβόρῳ πόδα:</TextUnit>
    <TextUnit id="7" loc="8">ὅτ' οὔτε λοιβῆς ἡμὶν οὔτε θυμάτων</TextUnit>
    <TextUnit id="8" loc="9">παρῆν ἑκήλοις προσθιγεῖν, ἀλλ' ἀγρίαις</TextUnit>
    <TextUnit id="9" loc="10">κατεῖχ' ἀεὶ πᾶν στρατόπεδον δυσφημίαις,</TextUnit>
    <TextUnit id="10" loc="11">βοῶν, στενάζων. ἀλλὰ ταῦτα μὲν τί δεῖ</TextUnit>
    <TextUnit id="11" loc="12">λέγειν; ἀκμὴ γὰρ οὐ μακρῶν ἡμῖν λόγων,</TextUnit>
    <TextUnit id="12" loc="13">μὴ καὶ μάθῃ μ' ἥκοντα κἀκχέω τὸ πᾶν</TextUnit>
    <TextUnit id="13" loc="14">σόφισμα, τῷ νιν αὐτίχ' αἱρήσειν δοκῶ.</TextUnit>
    <TextUnit id="14" loc="15">ἀλλ' ἔργον ἤδη σὸν τὰ λοίφ' ὑπηρετεῖν</TextUnit>
    <TextUnit id="15" loc="16">σκοπεῖν θ' ὅπου 'στ' ἐνταῦθα δίστομος πέτρα</TextUnit>
    <TextUnit id="16" loc="17">τοιάδ', ἵν' ἐν ψύχει μὲν ἡλίου διπλῆ</TextUnit>
    <TextUnit id="17" loc="18">πάρεστιν ἐνθάκησις, ἐν θέρει δ' ὕπνον</TextUnit>
    <TextUnit id="18" loc="19">δι' ἀμφιτρῆτος αὐλίου πέμπει πνοή:</TextUnit>
    <TextUnit id="19" loc="20">βαιὸν δ' ἔνερθεν ἐξ ἀριστερᾶς τάχ' ἂν</TextUnit>
    <TextUnit id="20" loc="21">ἴδοις ποτὸν κρηναῖον, εἴπερ ἐστὶ σῶν.</TextUnit>
    <TextUnit id="21" loc="22">ἅ μοι προσελθὼν σῖγα σήμαιν' εἴτ' ἐκεῖ</TextUnit>
    <TextUnit id="22" loc="23">χῶρον τὸν αὐτὸν τόνδ' ἔτ' εἴτ' ἄλλῃ κυρεῖ,</TextUnit>
    <TextUnit id="23" loc="24">ὡς τἀπίλοιπα τῶν λόγων σὺ μὲν κλύῃς,</TextUnit>
    <TextUnit id="24" loc="25">ἐγὼ δὲ φράζω, κοινὰ δ' ἐξ ἀμφοῖν ἴῃ.</TextUnit>
    <TextUnit id="25" loc="26">ἄναξ ̓Οδυσσεῦ, τοὔργον οὐ μακρὰν λέγεις:</TextUnit>
    <TextUnit id="26" loc="27">δοκῶ γὰρ οἷον εἶπας ἄντρον εἰσορᾶν.</TextUnit>
    <TextUnit id="27" loc="28">ἄνωθεν ἢ κάτωθεν; οὐ γὰρ ἐννοῶ.</TextUnit>
    <TextUnit id="28" loc="29">τόδ' ἐξύπερθε: καὶ στίβου γ' οὐδεὶς κτύπος.</TextUnit>
    <TextUnit id="29" loc="30">ὅρα καθ' ὕπνον μὴ καταυλισθεὶς κυρεῖ.</TextUnit>
    <TextUnit id="30" loc="31">ὁρῶ κενὴν οἴκησιν ἀνθρώπων δίχα.</TextUnit>
    <TextUnit id="31" loc="32">οὐδ' ἔνδον οἰκοποιός ἐστί τις τροφή;</TextUnit>
    <TextUnit id="32" loc="33">στιπτή γε φυλλὰς ὡς ἐναυλίζοντί τῳ.</TextUnit>
    <TextUnit id="33" loc="34">τὰ δ' ἄλλ' ἔρημα, κοὐδέν ἐσθ' ὑπόστεγον;</TextUnit>
    <TextUnit id="34" loc="35">αὐτόξυλόν γ' ἔκπωμα, φλαυρουργοῦ τινος</TextUnit>
    <TextUnit id="35" loc="36">τεχνήματ' ἀνδρός, καὶ πυρεῖ' ὁμοῦ τάδε.</TextUnit>
    <TextUnit id="36" loc="37">κείνου τὸ θησαύρισμα σημαίνεις τόδε.</TextUnit>
    <TextUnit id="37" loc="38">ἰοὺ ἰού: καὶ ταῦτά γ' ἄλλα θάλπεται</TextUnit>
    <TextUnit id="38" loc="39">ῥάκη, βαρείας του νοσηλείας πλέα.</TextUnit>
    <TextUnit id="39" loc="40">ἁνὴρ κατοικεῖ τούσδε τοὺς τόπους σαφῶς,</TextUnit>
    <TextUnit id="40" loc="41">κἄστ' οὐχ ἑκάς που: πῶς γὰρ ἂν νοσῶν ἀνὴρ</TextUnit>
    <TextUnit id="41" loc="42">κῶλον παλαιᾷ κηρὶ προσβαίη μακράν;</TextUnit>
    <TextUnit id="42" loc="43">ἀλλ' ἢ 'πὶ φορβῆς νόστον ἐξελήλυθεν</TextUnit>
    <TextUnit id="43" loc="44">ἢ φύλλον εἴ τι νώδυνον κάτοιδέ που.</TextUnit>
    <TextUnit id="44" loc="45">τὸν οὖν παρόντα πέμψον εἰς κατασκοπήν,</TextUnit>
    <TextUnit id="45" loc="46">μὴ καὶ λάθῃ με προσπεσών: ὡς μᾶλλον ἂν</TextUnit>
    <TextUnit id="46" loc="47">ἕλοιτό μ' ἢ τοὺς πάντας ̓Αργείους λαβεῖν.</TextUnit>
    <TextUnit id="47" loc="48">ἀλλ' ἔρχεταί τε καὶ φυλάξεται στίβος.</TextUnit>
    <TextUnit id="48" loc="49">σὺ δ', εἴ τι χρῄζεις, φράζε δευτέρῳ λόγῳ.</TextUnit>
    <TextUnit id="49" loc="50">̓Αχιλλέως παῖ, δεῖ ς' ἐφ' οἷς ἐλήλυθας</TextUnit>
    <TextUnit id="50" loc="51">γενναῖον εἶναι, μὴ μόνον τῷ σώματι,</TextUnit>
    <TextUnit id="51" loc="52">ἀλλ' ἤν τι καινὸν ὧν πρὶν οὐκ ἀκήκοας</TextUnit>
    <TextUnit id="52" loc="53">κλύῃς, ὑπουργεῖν, ὡς ὑπηρέτης πάρει.    τί δῆτ' ἄνωγας;   τὴν Φιλοκτήτου σε δεῖ</TextUnit>
    <TextUnit id="53" loc="55">ψυχὴν ὅπως δόλοισιν ἐκκλέψεις λέγων.</TextUnit>
    <TextUnit id="54" loc="56">ὅταν ς' ἐρωτᾷ τίς τε καὶ πόθεν πάρει,</TextUnit>
    <TextUnit id="55" loc="57">λέγειν, ̓Αχιλλέως παῖς: τόδ' οὐχὶ κλεπτέον:</TextUnit>
    <TextUnit id="56" loc="58">πλεῖς δ' ὡς πρὸς οἶκον, ἐκλιπὼν τὸ ναυτικὸν</TextUnit>
    <TextUnit id="57" loc="59">στράτευμ' ̓Αχαιῶν, ἔχθος ἐχθήρας μέγα,</TextUnit>
    <TextUnit id="58" loc="60">οἵ ς' ἐν λιταῖς στείλαντες ἐξ οἴκων μολεῖν,</TextUnit>
    <TextUnit id="59" loc="61">μόνην ἔχοντες τήνδ' ἅλωσιν ̓Ιλίου,</TextUnit>
    <TextUnit id="60" loc="62">οὐκ ἠξίωσαν τῶν ̓Αχιλλείων ὅπλων</TextUnit>
    <TextUnit id="61" loc="63">ἐλθόντι δοῦναι κυρίως αἰτουμένῳ,</TextUnit>
    <TextUnit id="62" loc="64">ἀλλ' αὔτ' ̓Οδυσσεῖ παρέδοσαν: λέγων ὅς' ἂν</TextUnit>
    <TextUnit id="63" loc="65">θέλῃς καθ' ἡμῶν ἔσχατ' ἐσχάτων κακά.</TextUnit>
    <TextUnit id="64" loc="66">τούτῳ γὰρ οὐδέν μ' ἀλγυνεῖς: εἰ δ' ἐργάσει</TextUnit>
    <TextUnit id="65" loc="67">μὴ ταῦτα, λύπην πᾶσιν ̓Αργείοις βαλεῖς.</TextUnit>
    <TextUnit id="66" loc="68">εἰ γὰρ τὰ τοῦδε τόξα μὴ ληφθήσεται,</TextUnit>
    <TextUnit id="67" loc="69">οὐκ ἔστι πέρσαι σοι τὸ Δαρδάνου πέδον.</TextUnit>
    <TextUnit id="68" loc="70">ὡς δ' ἔστ' ἐμοὶ μὲν οὐχί, σοὶ δ' ὁμιλία</TextUnit>
    <TextUnit id="69" loc="71">πρὸς τόνδε πιστὴ καὶ βέβαιος, ἔκμαθε.</TextUnit>
    <TextUnit id="70" loc="72">σὺ μὲν πέπλευκας οὔτ' ἔνορκος οὐδενὶ</TextUnit>
    <TextUnit id="71" loc="73">οὔτ' ἐξ ἀνάγκης οὔτε τοῦ πρώτου στόλου:</TextUnit>
    <TextUnit id="72" loc="74">ἐμοὶ δὲ τούτων οὐδέν ἐστ' ἀρνήσιμον.</TextUnit>
    <TextUnit id="73" loc="75">ὥστ' εἴ με τόξων ἐγκρατὴς αἰσθήσεται,</TextUnit>
    <TextUnit id="74" loc="76">ὄλωλα καὶ σὲ προσδιαφθερῶ ξυνών.</TextUnit>
    <TextUnit id="75" loc="77">ἀλλ' αὐτὸ τοῦτο δεῖ σοφισθῆναι, κλοπεὺς</TextUnit>
    <TextUnit id="76" loc="78">ὅπως γενήσει τῶν ἀνικήτων ὅπλων.</TextUnit>
    <TextUnit id="77" loc="79">ἔξοιδα, παῖ, φύσει σε μὴ πεφυκότα</TextUnit>
    <TextUnit id="78" loc="80">τοιαῦτα φωνεῖν μηδὲ τεχνᾶσθαι κακά:</TextUnit>
    <TextUnit id="79" loc="81">ἀλλ' ἡδὺ γάρ τι κτῆμα τῆς νίκης λαβεῖν,</TextUnit>
    <TextUnit id="80" loc="82">τόλμα: δίκαιοι δ' αὖθις ἐκφανούμεθα.</TextUnit>
    <TextUnit id="81" loc="83">νῦν δ' εἰς ἀναιδὲς ἡμέρας μέρος βραχὺ</TextUnit>
    <TextUnit id="82" loc="84">δός μοι σεαυτόν, κᾆτα τὸν λοιπὸν χρόνον</TextUnit>
    <TextUnit id="83" loc="85">κέκλησο πάντων εὐσεβέστατος βροτῶν.</TextUnit>
    <TextUnit id="84" loc="86">ἐγὼ μὲν οὓς ἂν τῶν λόγων ἀλγῶ κλύων,</TextUnit>
    <TextUnit id="85" loc="87">Λαερτίου παῖ, τούσδε καὶ πράσσειν στυγῶ:</TextUnit>
    <TextUnit id="86" loc="88">ἔφυν γὰρ οὐδὲν ἐκ τέχνης πράσσειν κακῆς,</TextUnit>
    <TextUnit id="87" loc="89">οὔτ' αὐτὸς οὔθ', ὥς φασιν, οὑκφύσας ἐμέ.</TextUnit>
    <TextUnit id="88" loc="90">ἀλλ' εἴμ' ἑτοῖμος πρὸς βίαν τὸν ἄνδρ' ἄγειν</TextUnit>
    <TextUnit id="89" loc="91">καὶ μὴ δόλοισιν: οὐ γὰρ ἐξ ἑνὸς ποδὸς</TextUnit>
    <TextUnit id="90" loc="92">ἡμᾶς τοσούσδε πρὸς βίαν χειρώσεται.</TextUnit>
    <TextUnit id="91" loc="93">πεμφθείς γε μέντοι σοὶ ξυνεργάτης ὀκνῶ</TextUnit>
    <TextUnit id="92" loc="94">προδότης καλεῖσθαι: βούλομαι δ', ἄναξ, καλῶς</TextUnit>
    <TextUnit id="93" loc="95">δρῶν ἐξαμαρτεῖν μᾶλλον ἢ νικᾶν κακῶς.</TextUnit>
    <TextUnit id="94" loc="96">ἐσθλοῦ πατρὸς παῖ, καὐτὸς ὢν νέος ποτὲ</TextUnit>
    <TextUnit id="95" loc="97">γλῶσσαν μὲν ἀργόν, χεῖρα δ' εἶχον ἐργάτιν:</TextUnit>
    <TextUnit id="96" loc="98">νῦν δ' εἰς ἔλεγχον ἐξιὼν ὁρῶ βροτοῖς</TextUnit>
    <TextUnit id="97" loc="99">τὴν γλῶσσαν, οὐχὶ τἄργα, πάνθ' ἡγουμένην.</TextUnit>
    <TextUnit id="98" loc="100">τί μ' οὖν ἄνωγας ἄλλο πλὴν ψευδῆ λέγειν;</TextUnit>
    <TextUnit id="99" loc="101">λέγω ς' ἐγὼ δόλῳ Φιλοκτήτην λαβεῖν.</TextUnit>
    <TextUnit id="100" loc="102">τί δ' ἐν δόλῳ δεῖ μᾶλλον ἢ πείσαντ' ἄγειν;</TextUnit>
    <TextUnit id="101" loc="103">οὐ μὴ πίθηται: πρὸς βίαν δ' οὐκ ἂν λάβοις.</TextUnit>
    <TextUnit id="102" loc="104">οὕτως ἔχει τι δεινὸν ἰσχύος θράσος;</TextUnit>
    <TextUnit id="103" loc="105">ἰούς γ' ἀφύκτους καὶ προπέμποντας φόνον.</TextUnit>
    <TextUnit id="104" loc="106">οὐκ ἆρ' ἐκείνῳ γ' οὐδὲ προσμῖξαι θρασύ;</TextUnit>
    <TextUnit id="105" loc="107">οὔ, μὴ δόλῳ λαβόντα γ', ὡς ἐγὼ λέγω.</TextUnit>
    <TextUnit id="106" loc="108">οὐκ αἰσχρὸν ἡγεῖ δῆτα τὸ ψευδῆ λέγειν;</TextUnit>
    <TextUnit id="107" loc="109">οὔκ, εἰ τὸ σωθῆναί γε τὸ ψεῦδος φέρει.</TextUnit>
    <TextUnit id="108" loc="110">πῶς οὖν βλέπων τις ταῦτα τολμήσει λακεῖν;</TextUnit>
    <TextUnit id="109" loc="111">ὅταν τι δρᾷς εἰς κέρδος, οὐκ ὀκνεῖν πρέπει.</TextUnit>
    <TextUnit id="110" loc="112">κέρδος δ' ἐμοὶ τί τοῦτον ἐς Τροίαν μολεῖν;</TextUnit>
    <TextUnit id="111" loc="113">αἱρεῖ τὰ τόξα ταῦτα τὴν Τροίαν μόνα.</TextUnit>
    <TextUnit id="112" loc="114">οὐκ ἆρ' ὁ πέρσων, ὡς ἐφάσκετ', εἴμ' ἐγώ;</TextUnit>
    <TextUnit id="113" loc="115">οὔτ' ἂν σὺ κείνων χωρὶς οὔτ' ἐκεῖνα σοῦ.</TextUnit>
    <TextUnit id="114" loc="116">θηρατέ' οὖν γίγνοιτ' ἄν, εἴπερ ὧδ' ἔχει.</TextUnit>
    <TextUnit id="115" loc="117">ὡς τοῦτό γ' ἔρξας δύο φέρει δωρήματα.</TextUnit>
    <TextUnit id="116" loc="118">ποίω; μαθὼν γὰρ οὐκ ἂν ἀρνοίμην τὸ δρᾶν.</TextUnit>
    <TextUnit id="117" loc="119">σοφός τ' ἂν αὑτὸς κἀγαθὸς κεκλῇ' ἅμα.</TextUnit>
    <TextUnit id="118" loc="120">ἴτω: ποήσω, πᾶσαν αἰσχύνην ἀφείς.</TextUnit>
    <TextUnit id="119" loc="121">ἦ μνημονεύεις οὖν ἅ σοι παρῄνεσα;</TextUnit>
    <TextUnit id="120" loc="122">σάφ' ἴσθ', ἐπείπερ εἰσάπαξ συνῄνεσα.</TextUnit>
    <TextUnit id="121" loc="123">σὺ μὲν μένων νυν κεῖνον ἐνθάδ' ἐκδέχου,</TextUnit>
    <TextUnit id="122" loc="124">ἐγὼ δ' ἄπειμι, μὴ κατοπτευθῶ παρών,</TextUnit>
    <TextUnit id="123" loc="125">καὶ τὸν σκοπὸν πρὸς ναῦν ἀποστελῶ πάλιν.</TextUnit>
    <TextUnit id="124" loc="126">καὶ δεῦρ', ἐάν μοι τοῦ χρόνου δοκῆτέ τι</TextUnit>
    <TextUnit id="125" loc="127">κατασχολάζειν, αὖθις ἐκπέμψω πάλιν</TextUnit>
    <TextUnit id="126" loc="128">τοῦτον τὸν αὐτὸν ἄνδρα, ναυκλήρου τρόποις</TextUnit>
    <TextUnit id="127" loc="129">μορφὴν δολώσας, ὡς ἂν ἀγνοία προσῇ:</TextUnit>
    <TextUnit id="128" loc="130">οὗ δῆτα, τέκνον, ποικίλως αὐδωμένου</TextUnit>
    <TextUnit id="129" loc="131">δέχου τὰ συμφέροντα τῶν ἀεὶ λόγων.</TextUnit>
    <TextUnit id="130" loc="132">ἐγὼ δὲ πρὸς ναῦν εἶμι, σοὶ παρεὶς τάδε:</TextUnit>
    <TextUnit id="131" loc="133">̔Ερμῆς δ' ὁ πέμπων δόλιος ἡγήσαιτο νῷν</TextUnit>
    <TextUnit id="132" loc="134">Νίκη τ' ̓Αθάνα Πολιάς, ἣ σῴζει μ' ἀεί.</TextUnit>
    <TextUnit id="133" loc="135">τί χρὴ τί χρή με, δέσποτ', ἐν ξένᾳ ξένον</TextUnit>
    <TextUnit id="134" loc="136">στέγειν ἢ τί λέγειν πρὸς ἄνδρ' ὑπόπταν;</TextUnit>
    <TextUnit id="135" loc="137">φράζε μοι. τέχνα γὰρ</TextUnit>
    <TextUnit id="136" loc="138">τέχνας ἑτέρας προύχει</TextUnit>
    <TextUnit id="137" loc="139">καὶ γνώμα παρ' ὅτῳ τὸ θεῖον</TextUnit>
    <TextUnit id="138" loc="140">Διὸς σκῆπτρον ἀνάσσεται.</TextUnit>
    <TextUnit id="139" loc="141">σὲ δ', ὦ τέκνον, τόδ' ἐλήλυθεν</TextUnit>
    <TextUnit id="140" loc="142">πᾶν κράτος ὠγύγιον: τό μοι ἔννεπε</TextUnit>
    <TextUnit id="141" loc="143">τί σοι χρεὼν ὑπουργεῖν.</TextUnit>
    <TextUnit id="142" loc="144">νῦν μέν, ἴσως γὰρ τόπον ἐσχατιαῖς</TextUnit>
    <TextUnit id="143" loc="145">προσιδεῖν ἐθέλεις ὅντινα κεῖται,</TextUnit>
    <TextUnit id="144" loc="146">δέρκου θαρσῶν: ὁπόταν δὲ μόλῃ</TextUnit>
    <TextUnit id="145" loc="147">δεινὸς ὁδίτης, τῶνδ' οὑκ μελάθρων</TextUnit>
    <TextUnit id="146" loc="148">πρὸς ἐμὴν αἰεὶ χεῖρα προχωρῶν</TextUnit>
    <TextUnit id="147" loc="149">πειρῶ τὸ παρὸν θεραπεύειν.</TextUnit>
    <TextUnit id="148" loc="150">μέλον πάλαι μέλημά μοι λέγεις, ἄναξ,</TextUnit>
    <TextUnit id="149" loc="151">φρουρεῖν ὄμμ' ἐπὶ σῷ μάλιστα καιρῷ:</TextUnit>
    <TextUnit id="150" loc="152">νῦν δέ μοι λέγ', αὐλὰς</TextUnit>
    <TextUnit id="151" loc="153">ποίας ἔνεδρος ναίει</TextUnit>
    <TextUnit id="152" loc="154">καὶ χῶρον τίν' ἔχει. τὸ γάρ μοι</TextUnit>
    <TextUnit id="153" loc="155">μαθεῖν οὐκ ἀποκαίριον,</TextUnit>
    <TextUnit id="154" loc="156">μὴ προσπεσών με λάθῃ ποθέν:</TextUnit>
    <TextUnit id="155" loc="157">τίς τόπος ἢ τίς ἕδρα; τίν' ἔχει στίβον,</TextUnit>
    <TextUnit id="156" loc="158">ἔναυλον ἢ θυραῖον;</TextUnit>
    <TextUnit id="157" loc="159">οἶκον μὲν ὁρᾷς τόνδ' ἀμφίθυρον</TextUnit>
    <TextUnit id="158" loc="160">πετρίνης κοίτης.</TextUnit>
    <TextUnit id="159" loc="161">ποῦ γὰρ ὁ τλήμων αὐτὸς ἄπεστιν;</TextUnit>
    <TextUnit id="160" loc="162">δῆλον ἔμοιγ' ὡς φορβῆς χρείᾳ</TextUnit>
    <TextUnit id="161" loc="163">στίβον ὀγμεύει τῇδε πέλας που.</TextUnit>
    <TextUnit id="162" loc="164">ταύτην γὰρ ἔχειν βιοτῆς αὐτὸν</TextUnit>
    <TextUnit id="163" loc="165">λόγος ἐστὶ φύσιν, θηροβολοῦντα</TextUnit>
    <TextUnit id="164" loc="166">πτηνοῖς ἰοῖς στυγερὸν στυγερῶς,</TextUnit>
    <TextUnit id="165" loc="167">οὐδέ τιν' αὐτῷ</TextUnit>
    <TextUnit id="166" loc="168">παιῶνα κακῶν ἐπινωμᾶν.</TextUnit>
    <TextUnit id="167" loc="169">οἰκτίρω νιν ἔγωγ', ὅπως,</TextUnit>
    <TextUnit id="168" loc="170">μή του κηδομένου βροτῶν</TextUnit>
    <TextUnit id="169" loc="171">μηδὲ ξύντροφον ὄμμ' ἔχων,</TextUnit>
    <TextUnit id="170" loc="172">δύστανος, μόνος ἀεί,</TextUnit>
    <TextUnit id="171" loc="173">νοσεῖ μὲν νόσον ἀγρίαν,</TextUnit>
    <TextUnit id="172" loc="174">ἀλύει δ' ἐπὶ παντί τῳ</TextUnit>
    <TextUnit id="173" loc="175">χρείας ἱσταμένῳ. πῶς ποτε πῶς δύσμορος ἀντέχει;</TextUnit>
    <TextUnit id="174" loc="176">ὦ παλάμαι θεῶν,</TextUnit>
    <TextUnit id="175" loc="177">ὦ δύστανα γένη βροτῶν,</TextUnit>
    <TextUnit id="176" loc="178">οἷς μὴ μέτριος αἰών.</TextUnit>
    <TextUnit id="177" loc="180">οὗτος πρωτογόνων ἴσως</TextUnit>
    <TextUnit id="178" loc="181">οἴκων οὐδενὸς ὕστερος,</TextUnit>
    <TextUnit id="179" loc="182">πάντων ἄμμορος ἐν βίῳ</TextUnit>
    <TextUnit id="180" loc="183">κεῖται μοῦνος ἀπ' ἄλλων,</TextUnit>
    <TextUnit id="181" loc="184">στικτῶν ἢ λασίων μετὰ</TextUnit>
    <TextUnit id="182" loc="185">θηρῶν, ἔν τ' ὀδύναις ὁμοῦ</TextUnit>
    <TextUnit id="183" loc="186">λιμῷ τ' οἰκτρός, ἀνήκεστα μεριμνήματ' ἔχων: ὀρεί-</TextUnit>
    <TextUnit id="184" loc="187">α δ' ἀθυρόστομος</TextUnit>
    <TextUnit id="185" loc="188">̓Αχὼ τηλεφανὴς πικραῖς</TextUnit>
    <TextUnit id="186" loc="190">οἰμωγαῖς ὑπακούει.</TextUnit>
    <TextUnit id="187" loc="191">οὐδὲν τούτων θαυμαστὸν ἐμοί:</TextUnit>
    <TextUnit id="188" loc="192">θεῖα γάρ, εἴπερ κἀγώ τι φρονῶ,</TextUnit>
    <TextUnit id="189" loc="193">καὶ τὰ παθήματα κεῖνα πρὸς αὐτὸν</TextUnit>
    <TextUnit id="190" loc="194">τῆς ὠμόφρονος Χρύσης ἐπέβη,</TextUnit>
    <TextUnit id="191" loc="195">καὶ νῦν ἃ πονεῖ δίχα κηδεμόνων,</TextUnit>
    <TextUnit id="192" loc="196">οὐκ ἔσθ' ὡς οὐ θεῶν του μελέτῃ</TextUnit>
    <TextUnit id="193" loc="197">τοῦ μὴ πρότερον τόνδ' ἐπὶ Τροίᾳ</TextUnit>
    <TextUnit id="194" loc="198">τεῖναι τὰ θεῶν ἀμάχητα βέλη,</TextUnit>
    <TextUnit id="195" loc="199">πρὶν ὅδ' ἐξήκοι χρόνος, ᾧ λέγεται</TextUnit>
    <TextUnit id="196" loc="200">χρῆναί σφ' ὑπὸ τῶνδε δαμῆναι.    εὔστομ' ἔχε, παῖ.  τί τόδε;  προυφάνη κτύπος,</TextUnit>
    <TextUnit id="197" loc="201">φωτὸς σύντροφος ὡς τειρομένου του,</TextUnit>
    <TextUnit id="198" loc="202">ἤ που τῇδ' ἢ τῇδε τόπων.</TextUnit>
    <TextUnit id="199" loc="205">βάλλει βάλλει μ' ἐτύμα</TextUnit>
    <TextUnit id="200" loc="206">φθογγά του στίβον κατ' ἀνάγκαν</TextUnit>
    <TextUnit id="201" loc="207">ἕρποντος, οὐδέ με λάθει</TextUnit>
    <TextUnit id="202" loc="208">βαρεῖα τηλόθεν αὐδὰ τρυσάνωρ: διάσημα γὰρ θρηνεῖ.    ἀλλ' ἔχε, τέκνον,  λέγ' ὅ τι.  φροντίδας νέας.</TextUnit>
    <TextUnit id="203" loc="209">ὡς οὐκ ἔξεδρος, ἀλλ' ἔντοπος ἁνήρ,</TextUnit>
    <TextUnit id="204" loc="210">οὐ μολπὰν σύριγγος ἔχων,</TextUnit>
    <TextUnit id="205" loc="215">ὡς ποιμὴν ἀγροβότας, ἀλλ' ἤ που πταίων ὑπ' ἀνάγκας</TextUnit>
    <TextUnit id="206" loc="216">βοᾷ τηλωπὸν ἰωάν,</TextUnit>
    <TextUnit id="207" loc="217">ἢ ναὸς ἄξενον αὐγάζων ὅρμον: προβοᾷ τι γὰρ δεινόν.</TextUnit>
    <TextUnit id="208" loc="218">ἰὼ ξένοι,</TextUnit>
    <TextUnit id="209" loc="220">τίνες ποτ' ἐς γῆν τήνδε κἀκ ποίας πάτρας</TextUnit>
    <TextUnit id="210" loc="221">κατέσχετ' οὔτ' εὔορμον οὔτ' οἰκουμένην;</TextUnit>
    <TextUnit id="211" loc="222">ποίας ἂν ὑμᾶς πατρίδος ἢ γένους ποτὲ</TextUnit>
    <TextUnit id="212" loc="223">τύχοιμ' ἂν εἰπών; σχῆμα μὲν γὰρ ̔Ελλάδος</TextUnit>
    <TextUnit id="213" loc="224">στολῆς ὑπάρχει προσφιλεστάτης ἐμοί:</TextUnit>
    <TextUnit id="214" loc="225">φωνῆς δ' ἀκοῦσαι βούλομαι: καὶ μή μ' ὄκνῳ</TextUnit>
    <TextUnit id="215" loc="226">δείσαντες ἐκπλαγῆτ' ἀπηγριωμένον,</TextUnit>
    <TextUnit id="216" loc="227">ἀλλ' οἰκτίσαντες ἄνδρα δύστηνον, μόνον,</TextUnit>
    <TextUnit id="217" loc="228">ἔρημον ὧδε κἄφιλον κακούμενον,</TextUnit>
    <TextUnit id="218" loc="229">φωνήσατ', εἴπερ ὡς φίλοι προσήκετε.</TextUnit>
    <TextUnit id="219" loc="230">ἀλλ' ἀνταμείψασθ': οὐ γὰρ εἰκὸς οὔτ' ἐμὲ</TextUnit>
    <TextUnit id="220" loc="231">ὑμῶν ἁμαρτεῖν τοῦτό γ' οὔθ' ὑμᾶς ἐμοῦ.</TextUnit>
    <TextUnit id="221" loc="232">ἀλλ', ὦ ξέν', ἴσθι τοῦτο πρῶτον, οὕνεκα</TextUnit>
    <TextUnit id="222" loc="233">̔́Ελληνές ἐσμεν: τοῦτο γὰρ βούλει μαθεῖν.</TextUnit>
    <TextUnit id="223" loc="234">ὦ φίλτατον φώνημα: φεῦ τὸ καὶ λαβεῖν</TextUnit>
    <TextUnit id="224" loc="235">πρόσφθεγμα τοιοῦδ' ἀνδρὸς ἐν χρόνῳ μακρῷ.</TextUnit>
    <TextUnit id="225" loc="236">τίς ς', ὦ τέκνον, προσέσχε, τίς προσήγαγεν</TextUnit>
    <TextUnit id="226" loc="237">χρεία; τίς ὁρμή; τίς ἀνέμων ὁ φίλτατος;</TextUnit>
    <TextUnit id="227" loc="238">γέγωνέ μοι πᾶν τοῦθ', ὅπως εἰδῶ τίς εἶ.</TextUnit>
    <TextUnit id="228" loc="239">ἐγὼ γένος μέν εἰμι τῆς περιρρύτου</TextUnit>
    <TextUnit id="229" loc="240">Σκύρου: πλέω δ' ἐς οἶκον: αὐδῶμαι δὲ παῖς</TextUnit>
    <TextUnit id="230" loc="241">̓Αχιλλέως, Νεοπτόλεμος. οἶσθα δὴ τὸ πᾶν.</TextUnit>
    <TextUnit id="231" loc="242">ὦ φιλτάτου παῖ πατρός, ὦ φίλης χθονός,</TextUnit>
    <TextUnit id="232" loc="243">ὦ τοῦ γέροντος θρέμμα Λυκομήδους, τίνι</TextUnit>
    <TextUnit id="233" loc="244">στόλῳ προσέσχες τήνδε γῆν πόθεν πλέων;</TextUnit>
    <TextUnit id="234" loc="245">ἐξ ̓Ιλίου τοι δὴ τανῦν γε ναυστολῶ.</TextUnit>
    <TextUnit id="235" loc="246">πῶς εἶπας; οὐ γὰρ δὴ σύ γ' ἦσθα ναυβάτης</TextUnit>
    <TextUnit id="236" loc="247">ἡμῖν κατ' ἀρχὴν τοῦ πρὸς ̓́Ιλιον στόλου.</TextUnit>
    <TextUnit id="237" loc="248">ἦ γὰρ μετέσχες καὶ σὺ τοῦδε τοῦ πόνου;</TextUnit>
    <TextUnit id="238" loc="249">ὦ τέκνον, οὐ γὰρ οἶσθά μ' ὅντιν' εἰσορᾷς;</TextUnit>
    <TextUnit id="239" loc="250">πῶς γὰρ κάτοιδ' ὅν γ' εἶδον οὐδεπώποτε;</TextUnit>
    <TextUnit id="240" loc="251">οὐδ' ὄνομ' ἄρ' οὐδὲ τῶν ἐμῶν κακῶν κλέος</TextUnit>
    <TextUnit id="241" loc="252">ᾔσθου ποτ' οὐδέν, οἷς ἐγὼ διωλλύμην;</TextUnit>
    <TextUnit id="242" loc="253">ὡς μηδὲν εἰδότ' ἴσθι μ' ὧν ἀνιστορεῖς.</TextUnit>
    <TextUnit id="243" loc="255">ὦ πόλλ' ἐγὼ μοχθηρός, ὦ πικρὸς θεοῖς,</TextUnit>
    <TextUnit id="244" loc="256">οὗ μηδὲ κληδὼν ὧδ' ἔχοντος οἴκαδε</TextUnit>
    <TextUnit id="245" loc="257">μηδ' ̔Ελλάδος γῆς μηδαμοῦ διῆλθέ που.</TextUnit>
    <TextUnit id="246" loc="258">ἀλλ' οἱ μὲν ἐκβαλόντες ἀνοσίως ἐμὲ</TextUnit>
    <TextUnit id="247" loc="259">γελῶσι σῖγ' ἔχοντες, ἡ δ' ἐμὴ νόσος</TextUnit>
    <TextUnit id="248" loc="260">ἀεὶ τέθηλε κἀπὶ μεῖζον ἔρχεται.</TextUnit>
    <TextUnit id="249" loc="261">ὦ τέκνον, ὦ παῖ πατρὸς ἐξ ̓Αχιλλέως,</TextUnit>
    <TextUnit id="250" loc="262">ὅδ' εἴμ' ἐγώ σοι κεῖνος, ὃν κλύεις ἴσως</TextUnit>
    <TextUnit id="251" loc="263">τῶν ̔Ηρακλείων ὄντα δεσπότην ὅπλων,</TextUnit>
    <TextUnit id="252" loc="264">ὁ τοῦ Ποίαντος παῖς Φιλοκτήτης, ὃν οἱ</TextUnit>
    <TextUnit id="253" loc="265">δισσοὶ στρατηγοὶ χὠ Κεφαλλήνων ἄναξ</TextUnit>
    <TextUnit id="254" loc="266">ἔρριψαν αἰσχρῶς ὧδ' ἔρημον, ἀγρίᾳ</TextUnit>
    <TextUnit id="255" loc="267">νόσῳ καταφθίνοντα, τῆς ἀνδροφθόρου</TextUnit>
    <TextUnit id="256" loc="268">πληγέντ' ἐχίδνης ἀγρίῳ χαράγματι:</TextUnit>
    <TextUnit id="257" loc="269">ξὺν ᾗ μ' ἐκεῖνοι, παῖ, προθέντες ἐνθάδε</TextUnit>
    <TextUnit id="258" loc="270">ᾤχοντ' ἔρημον, ἡνίκ' ἐκ τῆς ποντίας</TextUnit>
    <TextUnit id="259" loc="270">Χρύσης κατέσχον δεῦρο ναυβάτῃ στόλῳ.</TextUnit>
    <TextUnit id="260" loc="271">τότ' ἄσμενοί μ' ὡς εἶδον ἐκ πολλοῦ σάλου</TextUnit>
    <TextUnit id="261" loc="272">εὕδοντ' ἐπ' ἀκτῆς ἐν κατηρεφεῖ πέτρᾳ,</TextUnit>
    <TextUnit id="262" loc="273">λιπόντες ᾤχονθ', οἷα φωτὶ δυσμόρῳ</TextUnit>
    <TextUnit id="263" loc="274">ῥάκη προθέντες βαιὰ καί τι καὶ βορᾶς</TextUnit>
    <TextUnit id="264" loc="275">ἐπωφέλημα σμικρόν, οἷ' αὐτοῖς τύχοι.</TextUnit>
    <TextUnit id="265" loc="276">σὺ δή, τέκνον, ποίαν μ' ἀνάστασιν δοκεῖς</TextUnit>
    <TextUnit id="266" loc="277">αὐτῶν βεβώτων ἐξ ὕπνου στῆναι τότε;</TextUnit>
    <TextUnit id="267" loc="278">ποῖ' ἐκδακρῦσαι, ποῖ' ἀποιμῶξαι κακά;</TextUnit>
    <TextUnit id="268" loc="279">ὁρῶντα μὲν ναῦς, ἃς ἔχων ἐναυστόλουν,</TextUnit>
    <TextUnit id="269" loc="280">πάσας βεβώσας, ἄνδρα δ' οὐδέν' ἔντοπον,</TextUnit>
    <TextUnit id="270" loc="281">οὐχ ὅστις ἀρκέσειεν οὐδ' ὅστις νόσου</TextUnit>
    <TextUnit id="271" loc="282">κάμνοντι συλλάβοιτο: πάντα δὲ σκοπῶν</TextUnit>
    <TextUnit id="272" loc="283">ηὕρισκον οὐδὲν πλὴν ἀνιᾶσθαι παρόν,</TextUnit>
    <TextUnit id="273" loc="284">τούτου δὲ πολλὴν εὐμάρειαν, ὦ τέκνον.</TextUnit>
    <TextUnit id="274" loc="285">ὁ μὲν χρόνος δὴ διὰ χρόνου προύβαινέ μοι,</TextUnit>
    <TextUnit id="275" loc="286">κἄδει τι βαιᾷ τῇδ' ὑπὸ στέγῃ μόνον</TextUnit>
    <TextUnit id="276" loc="287">διακονεῖσθαι. γαστρὶ μὲν τὰ σύμφορα</TextUnit>
    <TextUnit id="277" loc="288">τόξον τόδ' ἐξηύρισκε, τὰς ὑποπτέρους</TextUnit>
    <TextUnit id="278" loc="289">βάλλον πελείας: πρὸς δὲ τοῦθ', ὅ μοι βάλοι</TextUnit>
    <TextUnit id="279" loc="290">νευροσπαδὴς ἄτρακτος, αὐτὸς ἂν τάλας</TextUnit>
    <TextUnit id="280" loc="291">εἰλυόμην, δύστηνον ἐξέλκων πόδα,</TextUnit>
    <TextUnit id="281" loc="292">πρὸς τοῦτ' ἄν: εἴ τ' ἔδει τι καὶ ποτὸν λαβεῖν,</TextUnit>
    <TextUnit id="282" loc="293">καί που πάγου χυθέντος, οἷα χείματι,</TextUnit>
    <TextUnit id="283" loc="294">ξύλον τι θραῦσαι, ταῦτ' ἂν ἐξέρπων τάλας</TextUnit>
    <TextUnit id="284" loc="295">ἐμηχανώμην: εἶτα πῦρ ἂν οὐ παρῆν,</TextUnit>
    <TextUnit id="285" loc="296">ἀλλ' ἐν πέτροισι πέτρον ἐκτρίβων μόλις</TextUnit>
    <TextUnit id="286" loc="297">ἔφην' ἄφαντον φῶς, ὃ καὶ σῴζει μ' ἀεί.</TextUnit>
    <TextUnit id="287" loc="298">οἰκουμένη γὰρ οὖν στέγη πυρὸς μέτα</TextUnit>
    <TextUnit id="288" loc="299">πάντ' ἐκπορίζει πλὴν τὸ μὴ νοσεῖν ἐμέ.</TextUnit>
    <TextUnit id="289" loc="300">φέρ', ὦ τέκνον, νῦν καὶ τὸ τῆς νήσου μάθῃς.</TextUnit>
    <TextUnit id="290" loc="301">ταύτῃ πελάζει ναυβάτης οὐδεὶς ἑκών:</TextUnit>
    <TextUnit id="291" loc="302">οὐ γάρ τις ὅρμος ἔστιν οὐδ' ὅποι πλέων</TextUnit>
    <TextUnit id="292" loc="303">ἐξεμπολήσει κέρδος ἢ ξενώσεται.</TextUnit>
    <TextUnit id="293" loc="304">οὐκ ἐνθάδ' οἱ πλοῖ τοῖσι σώφροσιν βροτῶν.</TextUnit>
    <TextUnit id="294" loc="305">τάχ' οὖν τις ἄκων ἔσχε: πολλὰ γὰρ τάδε</TextUnit>
    <TextUnit id="295" loc="306">ἐν τῷ μακρῷ γένοιτ' ἂν ἀνθρώπων χρόνῳ:</TextUnit>
    <TextUnit id="296" loc="307">οὗτοί μ', ὅταν μόλωσιν, ὦ τέκνον, λόγοις</TextUnit>
    <TextUnit id="297" loc="308">ἐλεοῦσι μέν, καί πού τι καὶ βορᾶς μέρος</TextUnit>
    <TextUnit id="298" loc="309">προσέδοσαν οἰκτίραντες ἤ τινα στολήν:</TextUnit>
    <TextUnit id="299" loc="310">ἐκεῖνο δ' οὐδείς, ἡνίκ' ἂν μνησθῶ, θέλει,</TextUnit>
    <TextUnit id="300" loc="311">σῶσαί μ' ἐς οἴκους, ἀλλ' ἀπόλλυμαι τάλας</TextUnit>
    <TextUnit id="301" loc="312">ἔτος τόδ' ἤδη δέκατον ἐν λιμῷ τε καὶ</TextUnit>
    <TextUnit id="302" loc="313">κακοῖσι βόσκων τὴν ἀδηφάγον νόσον.</TextUnit>
    <TextUnit id="303" loc="314">τοιαῦτ' ̓Ατρεῖδαί μ' ἥ τ' ̓Οδυσσέως βία,</TextUnit>
    <TextUnit id="304" loc="315">ὦ παῖ, δεδράκας', οἷ' ̓Ολύμπιοι θεοὶ</TextUnit>
    <TextUnit id="305" loc="316">δοῖέν ποτ' αὐτοῖς ἀντίποιν' ἐμοῦ παθεῖν.</TextUnit>
    <TextUnit id="306" loc="317">ἔοικα κἀγὼ τοῖς ἀφιγμένοις ἴσα</TextUnit>
    <TextUnit id="307" loc="318">ξένοις ἐποικτίρειν σε, Ποίαντος τέκνον.</TextUnit>
    <TextUnit id="308" loc="319">ἐγὼ δὲ καὐτὸς τοῖσδε μάρτυς ἐν λόγοις,</TextUnit>
    <TextUnit id="309" loc="320">ὡς εἴς' ἀληθεῖς οἶδα, συντυχὼν κακῶν</TextUnit>
    <TextUnit id="310" loc="321">ἀνδρῶν ̓Ατρειδῶν τῆς τ' ̓Οδυσσέως βίας.</TextUnit>
    <TextUnit id="311" loc="322">ἦ γάρ τι καὶ σὺ τοῖς πανωλέθροις ἔχεις</TextUnit>
    <TextUnit id="312" loc="323">ἔγκλημ' ̓Ατρείδαις, ὥστε θυμοῦσθαι παθών;</TextUnit>
    <TextUnit id="313" loc="324">θυμὸν γένοιτο χειρὶ πληρῶσαί ποτε,</TextUnit>
    <TextUnit id="314" loc="325">ἵν' αἱ Μυκῆναι γνοῖεν ἡ Σπάρτη θ' ὅτι</TextUnit>
    <TextUnit id="315" loc="326">χἠ Σκῦρος ἀνδρῶν ἀλκίμων μήτηρ ἔφυ.</TextUnit>
    <TextUnit id="316" loc="327">εὖ γ', ὦ τέκνον: τίνος γὰρ ὧδε τὸν μέγαν</TextUnit>
    <TextUnit id="317" loc="328">χόλον κατ' αὐτῶν ἐγκαλῶν ἐλήλυθας;</TextUnit>
    <TextUnit id="318" loc="329">ὦ παῖ Ποίαντος, ἐξερῶ, μόλις δ' ἐρῶ,</TextUnit>
    <TextUnit id="319" loc="330">ἅγωγ' ὑπ' αὐτῶν ἐξελωβήθην μολών.</TextUnit>
    <TextUnit id="320" loc="331">ἐπεὶ γὰρ ἔσχε μοῖρ' ̓Αχιλλέα θανεῖν,</TextUnit>
    <TextUnit id="321" loc="332">οἴμοι: φράσῃς μοι μὴ πέρα, πρὶν ἂν μάθω</TextUnit>
    <TextUnit id="322" loc="333">πρῶτον τόδ', ἦ τέθνηχ' ὁ Πηλέως γόνος;</TextUnit>
    <TextUnit id="323" loc="334">τέθνηκεν, ἀνδρὸς οὐδενός, θεοῦ δ' ὕπο,</TextUnit>
    <TextUnit id="324" loc="335">τοξευτός, ὡς λέγουσιν, ἐκ Φοίβου δαμείς.</TextUnit>
    <TextUnit id="325" loc="336">ἀλλ' εὐγενὴς μὲν ὁ κτανών τε χὠ θανών:</TextUnit>
    <TextUnit id="326" loc="337">ἀμηχανῶ δὲ πότερον, ὦ τέκνον, τὸ σὸν</TextUnit>
    <TextUnit id="327" loc="338">πάθημ' ἐλέγχω πρῶτον ἢ κεῖνον στένω.</TextUnit>
    <TextUnit id="328" loc="339">οἶμαι μὲν ἀρκεῖν σοί γε καὶ τὰ ς', ὦ τάλας,</TextUnit>
    <TextUnit id="329" loc="340">ἀλγήμαθ', ὥστε μὴ τὰ τῶν πέλας στένειν.</TextUnit>
    <TextUnit id="330" loc="341">ὀρθῶς ἔλεξας: τοιγαροῦν τὸ σὸν φράσον</TextUnit>
    <TextUnit id="331" loc="342">αὖθις πάλιν μοι πρᾶγμ', ὅτῳ ς' ἐνύβρισαν.</TextUnit>
    <TextUnit id="332" loc="343">ἦλθόν με νηὶ ποικιλοστόλῳ μέτα</TextUnit>
    <TextUnit id="333" loc="344">δῖός τ' ̓Οδυσσεὺς χὠ τροφεὺς τοὐμοῦ πατρός,</TextUnit>
    <TextUnit id="334" loc="345">λέγοντες, εἴτ' ἀληθὲς εἴτ' ἄρ' οὖν μάτην,</TextUnit>
    <TextUnit id="335" loc="346">ὡς οὐ θέμις γίγνοιτ', ἐπεὶ κατέφθιτο</TextUnit>
    <TextUnit id="336" loc="347">πατὴρ ἐμός, τὰ πέργαμ' ἄλλον ἤ μ' ἑλεῖν.</TextUnit>
    <TextUnit id="337" loc="348">ταῦτ', ὦ ξέν', οὕτως ἐννέποντες οὐ πολὺν</TextUnit>
    <TextUnit id="338" loc="349">χρόνον μ' ἐπέσχον μή με ναυστολεῖν ταχύ,</TextUnit>
    <TextUnit id="339" loc="350">μάλιστα μὲν δὴ τοῦ θανόντος ἱμέρῳ,</TextUnit>
    <TextUnit id="340" loc="351">ὅπως ἴδοιμ' ἄθαπτον: οὐ γὰρ εἰδόμην:</TextUnit>
    <TextUnit id="341" loc="352">ἔπειτα μέντοι χὠ λόγος καλὸς προσῆν,</TextUnit>
    <TextUnit id="342" loc="353">εἰ τἀπὶ Τροίᾳ πέργαμ' αἱρήσοιμ' ἰών.</TextUnit>
    <TextUnit id="343" loc="354">ἦν δ' ἦμαρ ἤδη δεύτερον πλέοντί μοι,</TextUnit>
    <TextUnit id="344" loc="355">κἀγὼ πικρὸν Σίγειον οὐρίῳ πλάτῃ</TextUnit>
    <TextUnit id="345" loc="356">κατηγόμην: καί μ' εὐθὺς ἐν κύκλῳ στρατὸς</TextUnit>
    <TextUnit id="346" loc="357">ἐκβάντα πᾶς ἠσπάζετ', ὀμνύντες βλέπειν</TextUnit>
    <TextUnit id="347" loc="358">τὸν οὐκέτ' ὄντα ζῶντ' ̓Αχιλλέα πάλιν.</TextUnit>
    <TextUnit id="348" loc="359">κεῖνος μὲν οὖν ἔκειτ': ἐγὼ δ' ὁ δύσμορος</TextUnit>
    <TextUnit id="349" loc="360">ἐπεὶ 'δάκρυσα κεῖνον, οὐ μακρῷ χρόνῳ</TextUnit>
    <TextUnit id="350" loc="361">ἐλθὼν ̓Ατρείδας πρὸς φίλους, ὡς εἰκὸς ἦν,</TextUnit>
    <TextUnit id="351" loc="362">τά θ' ὅπλ' ἀπῄτουν τοῦ πατρὸς τά τ' ἄλλ' ὅς' ἦν.</TextUnit>
    <TextUnit id="352" loc="363">οἱ δ' εἶπον, οἴμοι, τλημονέστατον λόγον:</TextUnit>
    <TextUnit id="353" loc="364">ὦ σπέρμ' ̓Αχιλλέως, τἄλλα μὲν πάρεστί σοι</TextUnit>
    <TextUnit id="354" loc="365">πατρῷ' ἑλέσθαι, τῶν δ' ὅπλων κείνων ἀνὴρ</TextUnit>
    <TextUnit id="355" loc="366">ἄλλος κρατύνει νῦν, ὁ Λαέρτου γόνος.</TextUnit>
    <TextUnit id="356" loc="367">κἀγὼ δακρύσας εὐθὺς ἐξανίσταμαι</TextUnit>
    <TextUnit id="357" loc="368">ὀργῇ βαρείᾳ, καὶ καταλγήσας λέγω:</TextUnit>
    <TextUnit id="358" loc="369">ὦ σχέτλι', ἦ 'τολμήσατ' ἀντ' ἐμοῦ τινι</TextUnit>
    <TextUnit id="359" loc="370">δοῦναι τὰ τεύχη τἀμά, πρὶν μαθεῖν ἐμοῦ;</TextUnit>
    <TextUnit id="360" loc="371">ὁ δ' εἶπ' ̓Οδυσσεύς, πλησίον γὰρ ὢν κυρεῖ,</TextUnit>
    <TextUnit id="361" loc="372">ναί, παῖ, δεδώκας' ἐνδίκως οὗτοι τάδε:</TextUnit>
    <TextUnit id="362" loc="373">ἐγὼ γὰρ αὔτ' ἔσωσα κἀκεῖνον παρών.</TextUnit>
    <TextUnit id="363" loc="374">κἀγὼ χολωθεὶς εὐθὺς ἤρασσον κακοῖς</TextUnit>
    <TextUnit id="364" loc="375">τοῖς πᾶσιν, οὐδὲν ἐνδεὲς ποιούμενος,</TextUnit>
    <TextUnit id="365" loc="376">εἰ τἀμὰ κεῖνος ὅπλ' ἀφαιρήσοιτό με.</TextUnit>
    <TextUnit id="366" loc="377">ὁ δ' ἐνθάδ' ἥκων, καίπερ οὐ δύσοργος ὤν,</TextUnit>
    <TextUnit id="367" loc="378">δηχθεὶς πρὸς ἁξήκουσεν ὧδ' ἠμείψατο:</TextUnit>
    <TextUnit id="368" loc="379">οὐκ ἦσθ' ἵν' ἡμεῖς, ἀλλ' ἀπῆσθ' ἵν' οὔ ς' ἔδει:</TextUnit>
    <TextUnit id="369" loc="380">καὶ ταῦτ', ἐπειδὴ καὶ λέγεις θρασυστομῶν,</TextUnit>
    <TextUnit id="370" loc="381">οὐ μήποτ' ἐς τὴν Σκῦρον ἐκπλεύσῃς ἔχων.</TextUnit>
    <TextUnit id="371" loc="382">τοιαῦτ' ἀκούσας κἀξονειδισθεὶς κακὰ</TextUnit>
    <TextUnit id="372" loc="383">πλέω πρὸς οἴκους, τῶν ἐμῶν τητώμενος</TextUnit>
    <TextUnit id="373" loc="384">πρὸς τοῦ κακίστου κἀκ κακῶν ̓Οδυσσέως.</TextUnit>
    <TextUnit id="374" loc="385">κοὐκ αἰτιῶμαι κεῖνον ὡς τοὺς ἐν τέλει:</TextUnit>
    <TextUnit id="375" loc="386">πόλις γάρ ἐστι πᾶσα τῶν ἡγουμένων</TextUnit>
    <TextUnit id="376" loc="387">στρατός τε σύμπας: οἱ δ' ἀκοσμοῦντες βροτῶν</TextUnit>
    <TextUnit id="377" loc="388">διδασκάλων λόγοισι γίγνονται κακοί.</TextUnit>
    <TextUnit id="378" loc="389">λόγος λέλεκται πᾶς: ὁ δ' ̓Ατρείδας στυγῶν</TextUnit>
    <TextUnit id="379" loc="390">ἐμοί θ' ὁμοίως καὶ θεοῖς εἴη φίλος.</TextUnit>
    <TextUnit id="380" loc="391">ὀρεστέρα παμβῶτι Γᾶ, μᾶτερ αὐτοῦ Διός,</TextUnit>
    <TextUnit id="381" loc="392">ἃ τὸν μέγαν Πακτωλὸν εὔχρυσον νέμεις,</TextUnit>
    <TextUnit id="382" loc="395">σὲ κἀκεῖ, μᾶτερ πότνι', ἐπηυδώμαν,</TextUnit>
    <TextUnit id="383" loc="396">ὅτ' ἐς τόνδ' ̓Ατρειδᾶν ὕβρις πᾶς' ἐχώρει,</TextUnit>
    <TextUnit id="384" loc="397">ὅτε τὰ πάτρια τεύχεα παρεδίδοσαν,</TextUnit>
    <TextUnit id="385" loc="400">ἰὼ μάκαιρα ταυροκτόνων</TextUnit>
    <TextUnit id="386" loc="401">λεόντων ἔφεδρε, τῷ Λαρτίου</TextUnit>
    <TextUnit id="387" loc="402">σέβας ὑπέρτατον.</TextUnit>
    <TextUnit id="388" loc="403">ἔχοντες, ὡς ἔοικε, σύμβολον σαφὲς</TextUnit>
    <TextUnit id="389" loc="404">λύπης πρὸς ἡμᾶς, ὦ ξένοι, πεπλεύκατε,</TextUnit>
    <TextUnit id="390" loc="405">καί μοι προσᾴδεθ' ὥστε γιγνώσκειν ὅτι</TextUnit>
    <TextUnit id="391" loc="406">ταῦτ' ἐξ ̓Ατρειδῶν ἔργα κἀξ ̓Οδυσσέως.</TextUnit>
    <TextUnit id="392" loc="407">ἔξοιδα γάρ νιν παντὸς ἂν λόγου κακοῦ</TextUnit>
    <TextUnit id="393" loc="408">γλώσσῃ θιγόντα καὶ πανουργίας, ἀφ' ἧς</TextUnit>
    <TextUnit id="394" loc="409">μηδὲν δίκαιον ἐς τέλος μέλλοι ποεῖν.</TextUnit>
    <TextUnit id="395" loc="410">ἀλλ' οὔ τι τοῦτο θαῦμ' ἔμοιγ', ἀλλ' εἰ παρὼν</TextUnit>
    <TextUnit id="396" loc="411">Αἴας ὁ μείζων ταῦθ' ὁρῶν ἠνείχετο.</TextUnit>
    <TextUnit id="397" loc="412">οὐκ ἦν ἔτι ζῶν, ὦ ξέν': οὐ γὰρ ἄν ποτε</TextUnit>
    <TextUnit id="398" loc="413">ζῶντός γ' ἐκείνου ταῦτ' ἐσυλήθην ἐγώ.</TextUnit>
    <TextUnit id="399" loc="414">πῶς εἶπας; ἀλλ' ἦ χοὖτος οἴχεται θανών;</TextUnit>
    <TextUnit id="400" loc="415">ὡς μηκέτ' ὄντα κεῖνον ἐν φάει νόει.</TextUnit>
    <TextUnit id="401" loc="416">οἴμοι τάλας. ἀλλ' οὐχ ὁ Τυδέως γόνος</TextUnit>
    <TextUnit id="402" loc="417">οὐδ' οὑμπολητὸς Σισύφου Λαερτίῳ,</TextUnit>
    <TextUnit id="403" loc="418">οὐ μὴ θάνωσι: τούσδε γὰρ μὴ ζῆν ἔδει.</TextUnit>
    <TextUnit id="404" loc="419">οὐ δῆτ': ἐπίστω τοῦτό γ': ἀλλὰ καὶ μέγα</TextUnit>
    <TextUnit id="405" loc="420">θάλλοντές εἰσι νῦν ἐν ̓Αργείων στρατῷ.</TextUnit>
    <TextUnit id="406" loc="421">τί δ'; οὐ παλαιὸς κἀγαθὸς φίλος τ' ἐμός,</TextUnit>
    <TextUnit id="407" loc="422">Νέστωρ ὁ Πύλιος, ἔστιν; οὗτος γὰρ τά γε</TextUnit>
    <TextUnit id="408" loc="423">κείνων κάκ' ἐξήρυκε, βουλεύων σοφά.</TextUnit>
    <TextUnit id="409" loc="424">κεῖνός γε πράσσει νῦν κακῶς, ἐπεὶ θανὼν</TextUnit>
    <TextUnit id="410" loc="425">̓Αντίλοχος αὐτῷ φροῦδος, ὃς παρῆν, γόνος.</TextUnit>
    <TextUnit id="411" loc="426">οἴμοι, δύ' αὖ τώδ' ἄνδρ' ἔλεξας, οἷν ἐγὼ</TextUnit>
    <TextUnit id="412" loc="427">ἥκιστ' ἂν ἠθέλης' ὀλωλότοιν κλύειν.</TextUnit>
    <TextUnit id="413" loc="428">φεῦ φεῦ: τί δῆτα δεῖ σκοπεῖν, ὅθ' οἵδε μὲν</TextUnit>
    <TextUnit id="414" loc="429">τεθνᾶς', ̓Οδυσσεὺς δ' ἔστιν αὖ κἀνταῦθ' ἵνα</TextUnit>
    <TextUnit id="415" loc="430">χρῆν ἀντὶ τούτων αὐτὸν αὐδᾶσθαι νεκρόν;</TextUnit>
    <TextUnit id="416" loc="431">σοφὸς παλαιστὴς κεῖνος: ἀλλὰ χαἰ σοφαὶ</TextUnit>
    <TextUnit id="417" loc="432">γνῶμαι, Φιλοκτῆτ', ἐμποδίζονται θαμά.</TextUnit>
    <TextUnit id="418" loc="433">φέρ' εἰπὲ πρὸς θεῶν, ποῦ γὰρ ἦν ἐνταῦθά σοι</TextUnit>
    <TextUnit id="419" loc="434">Πάτροκλος, ὃς σοῦ πατρὸς ἦν τὰ φίλτατα;</TextUnit>
    <TextUnit id="420" loc="435">χοὖτος τεθνηκὼς ἦν: λόγῳ δέ ς' ἐν βραχεῖ</TextUnit>
    <TextUnit id="421" loc="436">τοῦτ' ἐκδιδάξω: πόλεμος οὐδέν' ἄνδρ' ἑκὼν</TextUnit>
    <TextUnit id="422" loc="437">αἱρεῖ πονηρόν, ἀλλὰ τοὺς χρηστοὺς ἀεί.</TextUnit>
    <TextUnit id="423" loc="438">ξυμμαρτυρῶ σοι: καὶ κατ' αὐτὸ τοῦτό γε</TextUnit>
    <TextUnit id="424" loc="439">ἀναξίου μὲν φωτὸς ἐξερήσομαι,</TextUnit>
    <TextUnit id="425" loc="440">γλώσσῃ δὲ δεινοῦ καὶ σοφοῦ, τί νῦν κυρεῖ.</TextUnit>
    <TextUnit id="426" loc="441">ποίου δὲ τούτου πλήν γ' ̓Οδυσσέως ἐρεῖς;</TextUnit>
    <TextUnit id="427" loc="442">οὐ τοῦτον εἶπον, ἀλλὰ Θερσίτης τις ἦν,</TextUnit>
    <TextUnit id="428" loc="443">ὃς οὐκ ἂν εἵλετ' εἰσάπαξ εἰπεῖν, ὅπου</TextUnit>
    <TextUnit id="429" loc="444">μηδεὶς ἐῴη: τοῦτον οἶσθ' εἰ ζῶν κυρεῖ;</TextUnit>
    <TextUnit id="430" loc="445">οὐκ εἶδον αὐτόν, ᾐσθόμην δ' ἔτ' ὄντα νιν.</TextUnit>
    <TextUnit id="431" loc="446">ἔμελλ': ἐπεὶ οὐδέν πω κακόν γ' ἀπώλετο,</TextUnit>
    <TextUnit id="432" loc="447">ἀλλ' εὖ περιστέλλουσιν αὐτὰ δαίμονες,</TextUnit>
    <TextUnit id="433" loc="448">καί πως τὰ μὲν πανοῦργα καὶ παλιντριβῆ</TextUnit>
    <TextUnit id="434" loc="449">χαίρους' ἀναστρέφοντες ἐξ ̔́Αιδου, τὰ δὲ</TextUnit>
    <TextUnit id="435" loc="450">δίκαια καὶ τὰ χρήστ' ἀποστέλλους' ἀεί.</TextUnit>
    <TextUnit id="436" loc="451">ποῦ χρὴ τίθεσθαι ταῦτα, ποῦ δ' αἰνεῖν, ὅταν</TextUnit>
    <TextUnit id="437" loc="452">τὰ θεῖ' ἐπαινῶν τοὺς θεοὺς εὕρω κακούς;</TextUnit>
    <TextUnit id="438" loc="453">ἐγὼ μέν, ὦ γένεθλον Οἰταίου πατρός,</TextUnit>
    <TextUnit id="439" loc="454">τὸ λοιπὸν ἤδη τηλόθεν τό τ' ̓́Ιλιον</TextUnit>
    <TextUnit id="440" loc="455">καὶ τοὺς ̓Ατρείδας εἰσορῶν φυλάξομαι:</TextUnit>
    <TextUnit id="441" loc="456">ὅπου δ' ὁ χείρων τἀγαθοῦ μεῖζον σθένει</TextUnit>
    <TextUnit id="442" loc="457">κἀποφθίνει τὰ χρηστὰ χὠ δειλὸς κρατεῖ,</TextUnit>
    <TextUnit id="443" loc="458">τούτους ἐγὼ τοὺς ἄνδρας οὐ στέρξω ποτέ:</TextUnit>
    <TextUnit id="444" loc="459">ἀλλ' ἡ πετραία Σκῦρος ἐξαρκοῦσά μοι</TextUnit>
    <TextUnit id="445" loc="460">ἔσται τὸ λοιπόν, ὥστε τέρπεσθαι δόμῳ.</TextUnit>
    <TextUnit id="446" loc="461">νῦν δ' εἶμι πρὸς ναῦν: καὶ σύ, Ποίαντος τέκνον,</TextUnit>
    <TextUnit id="447" loc="462">χαῖρ' ὡς μέγιστα, χαῖρε: καί σε δαίμονες</TextUnit>
    <TextUnit id="448" loc="463">νόσου μεταστήσειαν, ὡς αὐτὸς θέλεις.</TextUnit>
    <TextUnit id="449" loc="464">ἡμεῖς δ' ἴωμεν, ὡς ὁπηνίκ' ἂν θεὸς</TextUnit>
    <TextUnit id="450" loc="465">πλοῦν ἡμὶν εἴκῃ, τηνικαῦθ' ὁρμώμεθα.   ἤδη, τέκνον, στέλλεσθε;   καιρὸς γὰρ καλεῖ</TextUnit>
    <TextUnit id="451" loc="466">πλοῦν μὴ 'ξ ἀπόπτου μᾶλλον ἢ 'γγύθεν σκοπεῖν.</TextUnit>
    <TextUnit id="452" loc="467">πρός νύν σε πατρὸς πρός τε μητρός, ὦ τέκνον,</TextUnit>
    <TextUnit id="453" loc="468">πρός τ' εἴ τί σοι κατ' οἶκόν ἐστι προσφιλές,</TextUnit>
    <TextUnit id="454" loc="470">ἱκέτης ἱκνοῦμαι, μὴ λίπῃς μ' οὕτω μόνον,</TextUnit>
    <TextUnit id="455" loc="471">ἔρημον ἐν κακοῖσι τοῖσδ' οἵοις ὁρᾷς</TextUnit>
    <TextUnit id="456" loc="472">ὅσοισί τ' ἐξήκουσας ἐνναίοντά με:</TextUnit>
    <TextUnit id="457" loc="473">ἀλλ' ἐν παρέργῳ θοῦ με. δυσχέρεια μέν,</TextUnit>
    <TextUnit id="458" loc="474">ἔξοιδα, πολλὴ τοῦδε τοῦ φορήματος:</TextUnit>
    <TextUnit id="459" loc="475">ὅμως δὲ τλῆθι: τοῖσι γενναίοισί τοι</TextUnit>
    <TextUnit id="460" loc="476">τό τ' αἰσχρὸν ἐχθρὸν καὶ τὸ χρηστὸν εὐκλεές.</TextUnit>
    <TextUnit id="461" loc="477">σοὶ δ' ἐκλιπόντι τοῦτ' ὄνειδος οὐ καλόν,</TextUnit>
    <TextUnit id="462" loc="478">δράσαντι δ', ὦ παῖ, πλεῖστον εὐκλείας γέρας,</TextUnit>
    <TextUnit id="463" loc="479">ἐὰν μόλω 'γὼ ζῶν πρὸς Οὐταίαν χθόνα.</TextUnit>
    <TextUnit id="464" loc="480">ἴθ': ἡμέρας τοι μόχθος οὐχ ὅλης μιᾶς.</TextUnit>
    <TextUnit id="465" loc="481">τόλμησον. ἐμβαλοῦ μ' ὅπῃ θέλεις ἄγων,</TextUnit>
    <TextUnit id="466" loc="482">εἰς ἀντλίαν, εἰς πρῷραν, εἰς πρύμνην, ὅποι</TextUnit>
    <TextUnit id="467" loc="483">ἥκιστα μέλλω τοὺς ξυνόντας ἀλγυνεῖν.</TextUnit>
    <TextUnit id="468" loc="484">νεῦσον, πρὸς αὐτοῦ Ζηνὸς ἱκεσίου, τέκνον,</TextUnit>
    <TextUnit id="469" loc="485">πείσθητι: προσπίτνω σε γόνασι, καίπερ ὢν</TextUnit>
    <TextUnit id="470" loc="486">ἀκράτωρ ὁ τλήμων, χωλός. ἀλλὰ μή μ' ἀφῇς</TextUnit>
    <TextUnit id="471" loc="487">ἔρημον οὕτω χωρὶς ἀνθρώπων στίβου,</TextUnit>
    <TextUnit id="472" loc="488">ἀλλ' ἢ πρὸς οἶκον τὸν σὸν ἔκσωσόν μ' ἄγων</TextUnit>
    <TextUnit id="473" loc="489">ἢ πρὸς τὰ Χαλκώδοντος Εὐβοίας σταθμά:</TextUnit>
    <TextUnit id="474" loc="490">κἀκεῖθεν οὔ μοι μακρὸς εἰς Οἴτην στόλος</TextUnit>
    <TextUnit id="475" loc="491">Τραχινίαν τε δειράδ' ἠδ' ἐς εὔροον</TextUnit>
    <TextUnit id="476" loc="492">Σπερχειὸν ἔσται: πατρί μ' ὡς δείξῃς φίλῳ,</TextUnit>
    <TextUnit id="477" loc="493">ὃν δὴ παλαιὸν ἐξ ὅτου δέδοικ' ἐγὼ</TextUnit>
    <TextUnit id="478" loc="494">μή μοι βεβήκῃ. πολλὰ γὰρ τοῖς ἱγμένοις</TextUnit>
    <TextUnit id="479" loc="495">ἔστελλον αὐτὸν ἱκεσίους πέμπων λιτάς,</TextUnit>
    <TextUnit id="480" loc="496">αὐτόστολον πέμψαντά μ' ἐκσῶσαι δόμους.</TextUnit>
    <TextUnit id="481" loc="497">ἀλλ' ἢ τέθνηκεν ἢ τὰ τῶν διακόνων,</TextUnit>
    <TextUnit id="482" loc="498">ὡς εἰκός, οἶμαι, τοὐμὸν ἐν σμικρῷ μέρος</TextUnit>
    <TextUnit id="483" loc="499">ποιούμενοι τὸν οἴκαδ' ἤπειγον στόλον.</TextUnit>
    <TextUnit id="484" loc="500">νῦν δ', εἰς σὲ γὰρ πομπόν τε καὐτὸν ἄγγελον</TextUnit>
    <TextUnit id="485" loc="501">ἥκω, σὺ σῶσον, σύ μ' ἐλέησον, εἰσορῶν</TextUnit>
    <TextUnit id="486" loc="502">ὡς πάντα δεινὰ κἀπικινδύνως βροτοῖς</TextUnit>
    <TextUnit id="487" loc="503">κεῖται παθεῖν μὲν εὖ, παθεῖν δὲ θάτερα.</TextUnit>
    <TextUnit id="488" loc="504">χρὴ δ' ἐκτὸς ὄντα πημάτων τὰ δείν' ὁρᾶν,</TextUnit>
    <TextUnit id="489" loc="505">χὤταν τις εὖ ζῇ, τηνικαῦτα τὸν βίον</TextUnit>
    <TextUnit id="490" loc="506">σκοπεῖν μάλιστα, μὴ διαφθαρεὶς λάθῃ.</TextUnit>
    <TextUnit id="491" loc="507">οἴκτιρ', ἄναξ: πολλῶν ἔλεξεν δυσοίστων πόνων</TextUnit>
    <TextUnit id="492" loc="508">ἆθλ', οἷα μηδεὶς τῶν ἐμῶν τύχοι φίλων.</TextUnit>
    <TextUnit id="493" loc="510">εἰ δὲ πικρούς, ἄναξ, ἔχθεις ̓Ατρείδας,</TextUnit>
    <TextUnit id="494" loc="511">ἐγὼ μέν, τὸ κείνων κακὸν τῷδε κέρδος</TextUnit>
    <TextUnit id="495" loc="515">μετατιθέμενος, ἔνθαπερ ἐπιμέμονεν,</TextUnit>
    <TextUnit id="496" loc="516">ἐπ' εὐστόλου ταχείας νεὼς</TextUnit>
    <TextUnit id="497" loc="517">πορεύσαιμ' ἂν ἐς δόμους, τὰν θεῶν</TextUnit>
    <TextUnit id="498" loc="518">νέμεσιν ἐκφυγών.</TextUnit>
    <TextUnit id="499" loc="519">ὅρα σὺ μὴ νῦν μέν τις εὐχερὴς παρῇς,</TextUnit>
    <TextUnit id="500" loc="520">ὅταν δὲ πλησθῇς τῆς νόσου ξυνουσίᾳ,</TextUnit>
    <TextUnit id="501" loc="521">τότ' οὐκέθ' αὑτὸς τοῖς λόγοις τούτοις φανῇς.</TextUnit>
    <TextUnit id="502" loc="522">ἥκιστα: τοῦτ' οὐκ ἔσθ' ὅπως ποτ' εἰς ἐμὲ</TextUnit>
    <TextUnit id="503" loc="523">τοὔνειδος ἕξεις ἐνδίκως ὀνειδίσαι.</TextUnit>
    <TextUnit id="504" loc="524">ἀλλ' αἰσχρὰ μέντοι σοῦ γέ μ' ἐνδεέστερον</TextUnit>
    <TextUnit id="505" loc="525">ξένῳ φανῆναι πρὸς τὸ καίριον πονεῖν.</TextUnit>
    <TextUnit id="506" loc="526">ἀλλ' εἰ δοκεῖ, πλέωμεν, ὁρμάσθω ταχύς:</TextUnit>
    <TextUnit id="507" loc="527">χἠ ναῦς γὰρ ἄξει κοὐκ ἀπαρνηθήσεται.</TextUnit>
    <TextUnit id="508" loc="528">μόνον θεοὶ σῴζοιεν ἔκ τε τῆσδε γῆς</TextUnit>
    <TextUnit id="509" loc="529">ἡμᾶς ὅποι τ' ἐνθένδε βουλοίμεσθα πλεῖν.</TextUnit>
    <TextUnit id="510" loc="530">ὦ φίλτατον μὲν ἦμαρ, ἥδιστος δ' ἀνήρ,</TextUnit>
    <TextUnit id="511" loc="531">φίλοι δὲ ναῦται, πῶς ἂν ὑμὶν ἐμφανὴς</TextUnit>
    <TextUnit id="512" loc="532">ἔργῳ γενοίμην, ὥς μ' ἔθεσθε προσφιλῆ;</TextUnit>
    <TextUnit id="513" loc="533">ἴωμεν, ὦ παῖ, προσκύσαντε τὴν ἔσω</TextUnit>
    <TextUnit id="514" loc="534">ἄοικον εἰσοίκησιν, ὥς με καὶ μάθῃς</TextUnit>
    <TextUnit id="515" loc="535">ἀφ' ὧν διέζων ὥς τ' ἔφυν εὐκάρδιος.</TextUnit>
    <TextUnit id="516" loc="536">οἶμαι γὰρ οὐδ' ἂν ὄμμασιν μόνην θέαν</TextUnit>
    <TextUnit id="517" loc="537">ἄλλον λαβόντα πλὴν ἐμοῦ τλῆναι τάδε:</TextUnit>
    <TextUnit id="518" loc="538">ἐγὼ δ' ἀνάγκῃ προύμαθον στέργειν κακά.</TextUnit>
    <TextUnit id="519" loc="539">ἐπίσχετον, μάθωμεν: ἄνδρε γὰρ δύο,</TextUnit>
    <TextUnit id="520" loc="540">ὁ μὲν νεὼς σῆς ναυβάτης, ὁ δ' ἀλλόθρους,</TextUnit>
    <TextUnit id="521" loc="541">χωρεῖτον, ὧν μαθόντες αὖθις εἴσιτον.</TextUnit>
    <TextUnit id="522" loc="542">̓Αχιλλέως παῖ, τόνδε τὸν ξυνέμπορον,</TextUnit>
    <TextUnit id="523" loc="543">ὃς ἦν νεὼς σῆς σὺν δυοῖν ἄλλοιν φύλαξ,</TextUnit>
    <TextUnit id="524" loc="544">ἐκέλευς' ἐμοί σε ποῦ κυρῶν εἴης φράσαι,</TextUnit>
    <TextUnit id="525" loc="545">ἐπείπερ ἀντέκυρσα, δοξάζων μὲν οὔ,</TextUnit>
    <TextUnit id="526" loc="546">τύχῃ δέ πως πρὸς ταὐτὸν ὁρμισθεὶς πέδον.</TextUnit>
    <TextUnit id="527" loc="547">πλέων γὰρ ὡς ναύκληρος οὐ πολλῷ στόλῳ</TextUnit>
    <TextUnit id="528" loc="548">ἀπ' ̓Ιλίου πρὸς οἶκον ἐς τὴν εὔβοτρυν</TextUnit>
    <TextUnit id="529" loc="549">Πεπάρηθον, ὡς ἤκουσα τοὺς ναύτας ὅτι</TextUnit>
    <TextUnit id="530" loc="550">σοὶ πάντες εἶεν συννεναυστοληκότες,</TextUnit>
    <TextUnit id="531" loc="551">ἔδοξέ μοι μὴ σῖγα, πρὶν φράσαιμί σοι,</TextUnit>
    <TextUnit id="532" loc="552">τὸν πλοῦν ποεῖσθαι, προστυχόντι τῶν ἴσων.</TextUnit>
    <TextUnit id="533" loc="553">οὐδὲν σύ που κάτοισθα τῶν σαυτοῦ πέρι,</TextUnit>
    <TextUnit id="534" loc="554">ἃ τοῖσιν ̓Αργείοισιν ἀμφὶ σοῦ νέα</TextUnit>
    <TextUnit id="535" loc="555">βουλεύματ' ἐστί, κοὐ μόνον βουλεύματα,</TextUnit>
    <TextUnit id="536" loc="556">ἀλλ' ἔργα δρώμεν', οὐκέτ' ἐξαργούμενα.</TextUnit>
    <TextUnit id="537" loc="557">ἀλλ' ἡ χάρις μὲν τῆς προμηθίας, ξένε,</TextUnit>
    <TextUnit id="538" loc="558">εἰ μὴ κακὸς πέφυκα, προσφιλὴς μενεῖ:</TextUnit>
    <TextUnit id="539" loc="559">φράσον δ' ἅπερ, γ' ἔλεξας, ὡς μάθω τί μοι</TextUnit>
    <TextUnit id="540" loc="560">νεώτερον, βούλευμ' ἀπ' ̓Αργείων ἔχεις.</TextUnit>
    <TextUnit id="541" loc="561">φροῦδοι διώκοντές σε ναυτικῷ στόλῳ</TextUnit>
    <TextUnit id="542" loc="562">Φοῖνιξ ὁ πρέσβυς οἵ τε Θησέως κόροι.</TextUnit>
    <TextUnit id="543" loc="563">ὡς ἐκ βίας μ' ἄξοντες ἢ λόγοις πάλιν;</TextUnit>
    <TextUnit id="544" loc="564">οὐκ οἶδ': ἀκούσας δ' ἄγγελος πάρειμί σοι.</TextUnit>
    <TextUnit id="545" loc="565">ἦ ταῦτα δὴ Φοῖνίξ τε χοἰ ξυνναυβάται</TextUnit>
    <TextUnit id="546" loc="566">οὕτω καθ' ὁρμὴν δρῶσιν ̓Ατρειδῶν χάριν;</TextUnit>
    <TextUnit id="547" loc="567">ὡς ταῦτ' ἐπίστω δρώμεν', οὐ μέλλοντ' ἔτι.</TextUnit>
    <TextUnit id="548" loc="568">πῶς οὖν ̓Οδυσσεὺς πρὸς τάδ' οὐκ αὐτάγγελος</TextUnit>
    <TextUnit id="549" loc="569">πλεῖν ἦν ἕτοιμος; ἢ φόβος τις εἶργέ νιν;</TextUnit>
    <TextUnit id="550" loc="570">κεῖνός γ' ἐπ' ἄλλον ἄνδρ' ὁ Τυδέως τε παῖς</TextUnit>
    <TextUnit id="551" loc="571">ἔστελλον, ἡνίκ' ἐξανηγόμην ἐγώ.</TextUnit>
    <TextUnit id="552" loc="572">πρὸς ποῖον αὖ τόνδ' αὐτὸς Οὑδυσσεὺς ἔπλει;</TextUnit>
    <TextUnit id="553" loc="573">ἦν δή τις—ἀλλὰ τόνδε μοι πρῶτον φράσον</TextUnit>
    <TextUnit id="554" loc="574">τίς ἐστίν: ἃν λέγῃς δὲ μὴ φώνει μέγα.</TextUnit>
    <TextUnit id="555" loc="575">ὅδ' ἔσθ' ὁ κλεινός σοι Φιλοκτήτης, ξένε.</TextUnit>
    <TextUnit id="556" loc="576">μή νύν μ' ἔρῃ τὰ πλείον', ἀλλ' ὅσον τάχος</TextUnit>
    <TextUnit id="557" loc="577">ἔκπλει σεαυτὸν ξυλλαβὼν ἐκ τῆσδε γῆς.</TextUnit>
    <TextUnit id="558" loc="578">τί φησιν, ὦ παῖ; τί με κατὰ σκότον ποτὲ</TextUnit>
    <TextUnit id="559" loc="579">διεμπολᾷ λόγοισι πρός ς' ὁ ναυβάτης;</TextUnit>
    <TextUnit id="560" loc="580">οὐκ οἶδά πω τί φησι: δεῖ δ' αὐτὸν λέγειν</TextUnit>
    <TextUnit id="561" loc="581">εἰς φῶς ὃ λέξει, πρὸς σὲ κἀμὲ τούσδε τε.</TextUnit>
    <TextUnit id="562" loc="582">ὦ σπέρμ' ̓Αχιλλέως, μή με διαβάλῃς στρατῷ</TextUnit>
    <TextUnit id="563" loc="583">λέγονθ' ἃ μὴ δεῖ: πόλλ' ἐγὼ κείνων ὕπο</TextUnit>
    <TextUnit id="564" loc="584">δρῶν ἀντιπάσχω χρηστά θ', οἷ' ἀνὴρ πένης.</TextUnit>
    <TextUnit id="565" loc="585">ἐγώ εἰμ' ̓Ατρείδαις δυσμενής: οὗτος δέ μοι</TextUnit>
    <TextUnit id="566" loc="586">φίλος μέγιστος, οὕνεκ' ̓Ατρείδας στυγεῖ.</TextUnit>
    <TextUnit id="567" loc="587">δεῖ δή ς' ἔμοιγ' ἐλθόντα προσφιλῆ, λόγων</TextUnit>
    <TextUnit id="568" loc="588">κρύψαι πρὸς ἡμᾶς μηδέν' ὧν ἀκήκοας.   ὅρα τί ποιεῖς, παῖ.   σκοπῶ κἀγὼ πάλαι.   σὲ θήσομαι τῶνδ' αἴτιον.   ποιοῦ λέγων.</TextUnit>
    <TextUnit id="569" loc="589">λέγω. 'πὶ τοῦτον ἄνδρε τώδ' ὥπερ κλύεις,</TextUnit>
    <TextUnit id="570" loc="590">ὁ Τυδέως παῖς ἥ τ' ̓Οδυσσέως βία,</TextUnit>
    <TextUnit id="571" loc="591">διώμοτοι πλέουσιν ἦ μὴν ἢ λόγῳ</TextUnit>
    <TextUnit id="572" loc="592">πείσαντες ἄξειν ἢ πρὸς ἰσχύος κράτος.</TextUnit>
    <TextUnit id="573" loc="595">καὶ ταῦτ' ̓Αχαιοὶ πάντες ἤκουον σαφῶς</TextUnit>
    <TextUnit id="574" loc="596">̓Οδυσσέως λέγοντος: οὗτος γὰρ πλέον</TextUnit>
    <TextUnit id="575" loc="597">τὸ θάρσος εἶχε θατέρου δράσειν τάδε.</TextUnit>
    <TextUnit id="576" loc="598">τίνος δ' ̓Ατρεῖδαι τοῦδ' ἄγαν οὕτω χρόνῳ</TextUnit>
    <TextUnit id="577" loc="599">τοσῷδ' ἐπεστρέφοντο πράγματος χάριν,</TextUnit>
    <TextUnit id="578" loc="600">ὅν γ' εἶχον ἤδη χρόνιον ἐκβεβληκότες;</TextUnit>
    <TextUnit id="579" loc="601">τίς ὁ πόθος αὐτοὺς ἵκετ'; ἢ θεῶν βία</TextUnit>
    <TextUnit id="580" loc="602">καὶ νέμεσις, οἵπερ ἔργ' ἀμύνουσιν κακά;</TextUnit>
    <TextUnit id="581" loc="603">ἐγώ σε τοῦτ', ἴσως γὰρ οὐκ ἀκήκοας,</TextUnit>
    <TextUnit id="582" loc="604">πᾶν ἐκδιδάξω. μάντις ἦν τις εὐγενής,</TextUnit>
    <TextUnit id="583" loc="605">Πριάμου μὲν υἱός, ὄνομα δ' ὠνομάζετο</TextUnit>
    <TextUnit id="584" loc="606">̔́Ελενος, ὃν οὗτος νυκτὸς ἐξελθὼν μόνος,</TextUnit>
    <TextUnit id="585" loc="607">ὁ πάντ' ἀκούων αἰσχρὰ καὶ λωβήτ' ἔπη</TextUnit>
    <TextUnit id="586" loc="608">δόλιος ̓Οδυσσεὺς εἷλε: δέσμιόν τ' ἄγων</TextUnit>
    <TextUnit id="587" loc="609">ἔδειξ' ̓Αχαιοῖς ἐς μέσον, θήραν καλήν:</TextUnit>
    <TextUnit id="588" loc="610">ὃς δὴ τά τ' ἄλλ' αὐτοῖσι πάντ' ἐθέσπισεν</TextUnit>
    <TextUnit id="589" loc="611">καὶ τἀπὶ Τροίᾳ πέργαμ' ὡς οὐ μή ποτε</TextUnit>
    <TextUnit id="590" loc="612">πέρσοιεν, εἰ μὴ τόνδε πείσαντες λόγῳ</TextUnit>
    <TextUnit id="591" loc="613">ἄγοιντο νήσου τῆσδ' ἐφ' ἧς ναίει τανῦν.</TextUnit>
    <TextUnit id="592" loc="614">καὶ ταῦθ' ὅπως ἤκους' ὁ Λαέρτου τόκος</TextUnit>
    <TextUnit id="593" loc="615">τὸν μάντιν εἰπόντ', εὐθέως ὑπέσχετο</TextUnit>
    <TextUnit id="594" loc="616">τὸν ἄνδρ' ̓Αχαιοῖς τόνδε δηλώσειν ἄγων:</TextUnit>
    <TextUnit id="595" loc="617">οἴοιτο μὲν μάλισθ' ἑκούσιον λαβών,</TextUnit>
    <TextUnit id="596" loc="618">εἰ μὴ θέλοι δ', ἄκοντα: καὶ τούτων κάρα</TextUnit>
    <TextUnit id="597" loc="619">τέμνειν ἐφεῖτο τῷ θέλοντι μὴ τυχών.</TextUnit>
    <TextUnit id="598" loc="620">ἤκουσας, ὦ παῖ, πάντα: τὸ σπεύδειν δέ σοι</TextUnit>
    <TextUnit id="599" loc="621">καὐτῷ παραινῶ κεἴ τινος κήδει πέρι.</TextUnit>
    <TextUnit id="600" loc="622">οἴμοι τάλας: ἦ κεῖνος, ἡ πᾶσα βλάβη,</TextUnit>
    <TextUnit id="601" loc="623">ἔμ' εἰς ̓Αχαιοὺς ὤμοσεν πείσας στελεῖν;</TextUnit>
    <TextUnit id="602" loc="624">πεισθήσομαι γὰρ ὧδε κἀξ ̔́Αιδου θανὼν</TextUnit>
    <TextUnit id="603" loc="625">πρὸς φῶς ἀνελθεῖν, ὥσπερ οὑκείνου πατήρ.</TextUnit>
    <TextUnit id="604" loc="626">οὐκ οἶδ' ἐγὼ ταῦτ': ἀλλ' ἐγὼ μὲν εἶμ' ἐπὶ</TextUnit>
    <TextUnit id="605" loc="627">ναῦν, σφῷν δ' ὅπως ἄριστα συμφέροι θεός.</TextUnit>
    <TextUnit id="606" loc="628">οὔκουν τάδ', ὦ παῖ, δεινά, τὸν Λαερτίου</TextUnit>
    <TextUnit id="607" loc="629">ἔμ' ἐλπίσαι ποτ' ἂν λόγοισι μαλθακοῖς</TextUnit>
    <TextUnit id="608" loc="630">δεῖξαι νεὼς ἄγοντ' ἐν ̓Αργείοις μέσοις;</TextUnit>
    <TextUnit id="609" loc="631">οὔ: θᾶσσον ἂν τῆς πλεῖστον ἐχθίστης ἐμοὶ</TextUnit>
    <TextUnit id="610" loc="632">κλύοιμ' ἐχίδνης, ἥ μ' ἔθηκεν ὧδ' ἄπουν.</TextUnit>
    <TextUnit id="611" loc="633">ἀλλ' ἔστ' ἐκείνῳ πάντα λεκτά, πάντα δὲ</TextUnit>
    <TextUnit id="612" loc="634">τολμητά: καὶ νῦν οἶδ' ὁθούνεχ' ἵξεται.</TextUnit>
    <TextUnit id="613" loc="635">ἀλλ', ὦ τέκνον, χωρῶμεν, ὡς ἡμᾶς πολὺ</TextUnit>
    <TextUnit id="614" loc="636">πέλαγος ὁρίζῃ τῆς ̓Οδυσσέως νεώς.</TextUnit>
    <TextUnit id="615" loc="637">ἴωμεν: ἥ τοι καίριος σπουδὴ πόνου</TextUnit>
    <TextUnit id="616" loc="638">λήξαντος ὕπνον κἀνάπαυλαν ἤγαγεν.</TextUnit>
    <TextUnit id="617" loc="639">οὐκοῦν ἐπειδὰν πνεῦμα τοὐκ πρῴρας ἀνῇ,</TextUnit>
    <TextUnit id="618" loc="640">τότε στελοῦμεν: νῦν γὰρ ἀντιοστατεῖ.</TextUnit>
    <TextUnit id="619" loc="641">ἀεὶ καλὸς πλοῦς ἔσθ', ὅταν φεύγῃς κακά.</TextUnit>
    <TextUnit id="620" loc="642">οὔκ, ἀλλὰ κἀκείνοισι ταῦτ' ἐναντία.</TextUnit>
    <TextUnit id="621" loc="643">οὐκ ἔστι λῃσταῖς πνεῦμ' ἐναντιούμενον,</TextUnit>
    <TextUnit id="622" loc="644">ὅταν παρῇ κλέψαι τι χἀρπάσαι βίᾳ.</TextUnit>
    <TextUnit id="623" loc="645">ἀλλ' εἰ δοκεῖ, χωρῶμεν, ἔνδοθεν λαβὼν</TextUnit>
    <TextUnit id="624" loc="646">ὅτου σε χρεία καὶ πόθος μάλιστ' ἔχει.</TextUnit>
    <TextUnit id="625" loc="647">ἀλλ' ἔστιν ὧν δεῖ, καίπερ οὐ πολλῶν ἄπο.</TextUnit>
    <TextUnit id="626" loc="648">τί τοῦθ' ὃ μὴ νεώς γε τῆς ἐμῆς ἔπι;</TextUnit>
    <TextUnit id="627" loc="649">φύλλον τί μοι πάρεστιν, ᾧ μάλιστ' ἀεὶ</TextUnit>
    <TextUnit id="628" loc="650">κοιμῶ τόδ' ἕλκος, ὥστε πραύ̈νειν πάνυ.</TextUnit>
    <TextUnit id="629" loc="651">ἀλλ' ἔκφερ' αὐτό. τί γὰρ ἔτ' ἄλλ' ἐρᾷς λαβεῖν;</TextUnit>
    <TextUnit id="630" loc="652">εἴ μοί τι τόξων τῶνδ' ἀπημελημένον</TextUnit>
    <TextUnit id="631" loc="653">παρερρύηκεν, ὡς λίπω μή τῳ λαβεῖν.</TextUnit>
    <TextUnit id="632" loc="654">ἦ ταῦτα γὰρ τὰ κλεινὰ τόξ' ἃ νῦν ἔχεις;</TextUnit>
    <TextUnit id="633" loc="655">ταῦτ', οὐ γὰρ ἄλλ' ἔστ', ἀλλ' ἃ βαστάζω χεροῖν.</TextUnit>
    <TextUnit id="634" loc="656">ἆρ' ἔστιν ὥστε κἀγγύθεν θέαν λαβεῖν</TextUnit>
    <TextUnit id="635" loc="657">καὶ βαστάσαι με προσκύσαι θ' ὥσπερ θεόν;</TextUnit>
    <TextUnit id="636" loc="658">σοί γ', ὦ τέκνον, καὶ τοῦτο κἄλλο τῶν ἐμῶν</TextUnit>
    <TextUnit id="637" loc="659">ὁποῖον ἄν σοι ξυμφέρῃ γενήσεται.</TextUnit>
    <TextUnit id="638" loc="660">καὶ μὴν ἐρῶ γε, τὸν δ' ἔρωθ' οὕτως ἔχω:</TextUnit>
    <TextUnit id="639" loc="661">εἴ μοι θέμις, θέλοιμ' ἄν: εἰ δὲ μή, πάρες.</TextUnit>
    <TextUnit id="640" loc="662">ὅσιά τε φωνεῖς ἔστι τ', ὦ τέκνον, θέμις,</TextUnit>
    <TextUnit id="641" loc="663">ὅς γ' ἡλίου τόδ' εἰσορᾶν ἐμοὶ φάος</TextUnit>
    <TextUnit id="642" loc="664">μόνος δέδωκας, ὃς χθόν' Οἰταίαν ἰδεῖν,</TextUnit>
    <TextUnit id="643" loc="665">ὃς πατέρα πρέσβυν, ὃς φίλους, ὃς τῶν ἐμῶν</TextUnit>
    <TextUnit id="644" loc="666">ἐχθρῶν μ' ἔνερθεν ὄντ' ἀνέστησας πέρα.</TextUnit>
    <TextUnit id="645" loc="667">θάρσει, παρέσται ταῦτά σοι καὶ θιγγάνειν</TextUnit>
    <TextUnit id="646" loc="668">καὶ δόντι δοῦναι κἀξεπεύξασθαι βροτῶν</TextUnit>
    <TextUnit id="647" loc="669">ἀρετῆς ἕκατι τῶνδ' ἐπιψαῦσαι μόνον:</TextUnit>
    <TextUnit id="648" loc="670">εὐεργετῶν γὰρ καὐτὸς αὔτ' ἐκτησάμην.</TextUnit>
    <TextUnit id="649" loc="671">οὐκ ἄχθομαί ς' ἰδών τε καὶ λαβὼν φίλον:</TextUnit>
    <TextUnit id="650" loc="672">ὅστις γὰρ εὖ δρᾶν εὖ παθὼν ἐπίσταται,</TextUnit>
    <TextUnit id="651" loc="673">παντὸς γένοιτ' ἂν κτήματος κρείσσων φίλος. χωροῖς ἂν εἴσω.   καὶ σέ γ' εἰσάξω: τὸ γὰρ</TextUnit>
    <TextUnit id="652" loc="675">νοσοῦν ποθεῖ σε ξυμπαραστάτην λαβεῖν.</TextUnit>
    <TextUnit id="653" loc="676">λόγῳ μὲν ἐξήκους', ὄπωπα δ' οὐ μάλα,</TextUnit>
    <TextUnit id="654" loc="677">τὸν πελάταν λέκτρων ποτὲ τῶν Διὸς</TextUnit>
    <TextUnit id="655" loc="680">κατὰ δρομάδ' ἄμπυκα δέσμιον ὡς ἔβαλεν παγκρατὴς Κρόνου παῖς:</TextUnit>
    <TextUnit id="656" loc="681">ἄλλον δ' οὔτιν' ἔγωγ' οἶδα κλύων οὐδ' ἐσιδὼν μοίρᾳ</TextUnit>
    <TextUnit id="657" loc="682">τοῦδ' ἐχθίονι συντυχόντα</TextUnit>
    <TextUnit id="658" loc="683">θνατῶν, ὃς οὔτ' ἔρξας τιν' οὔ τι νοσφίσας,</TextUnit>
    <TextUnit id="659" loc="685">ἀλλ' ἴσος ὢν ἴσοις ἀνήρ,</TextUnit>
    <TextUnit id="660" loc="686">ὤλλυθ' ὧδ' ἀναξίως.</TextUnit>
    <TextUnit id="661" loc="687">τόδε τοι θαῦμά μ' ἔχει,</TextUnit>
    <TextUnit id="662" loc="688">πῶς ποτε πῶς ποτ' ἀμφιπλάκτων ῥοθίων μόνος κλύων,</TextUnit>
    <TextUnit id="663" loc="690">πῶς ἄρα πανδάκρυτον οὕτω βιοτὰν κατέσχεν:</TextUnit>
    <TextUnit id="664" loc="691">ἵν' αὐτὸς ἦν πρόσουρος, οὐκ ἔχων βάσιν,</TextUnit>
    <TextUnit id="665" loc="692">οὐδέ τιν' ἐγχώρων κακογείτονα,</TextUnit>
    <TextUnit id="666" loc="693">παρ' ᾧ στόνον ἀντίτυπον βαρυβρῶτ' ἀποκλαύσειεν αἱματηρόν:</TextUnit>
    <TextUnit id="667" loc="696">ὃς τὰν θερμοτάταν αἱμάδα κηκιομέναν ἑλκέων</TextUnit>
    <TextUnit id="668" loc="697">ἐνθήρου ποδὸς ἠπίοισι</TextUnit>
    <TextUnit id="669" loc="698">φύλλοις κατευνάσειεν, εἴ τις ἐμπέσοι,</TextUnit>
    <TextUnit id="670" loc="700">φορβάδος ἐκ γαίας ἑλών:</TextUnit>
    <TextUnit id="671" loc="701">εἷρπε γὰρ ἄλλοτ' ἀλλαχᾷ</TextUnit>
    <TextUnit id="672" loc="702">τότ' ἂν εἰλυόμενος</TextUnit>
    <TextUnit id="673" loc="703">παῖς ἄτερ ὡς φίλας τιθήνας ὅθεν εὐμάρει' ὑπάρ-</TextUnit>
    <TextUnit id="674" loc="705">χοι πόρου, ἁνίκ' ἐξανείη δακέθυμος ἄτα:</TextUnit>
    <TextUnit id="675" loc="706">οὐ φορβὰν ἱερᾶς γᾶς σπόρον, οὐκ ἄλλων</TextUnit>
    <TextUnit id="676" loc="707">αἴρων τῶν νεμόμεσθ' ἀνέρες ἀλφησταί,</TextUnit>
    <TextUnit id="677" loc="710">πλὴν ἐξ ὠκυβόλων εἴ ποτε τόξων</TextUnit>
    <TextUnit id="678" loc="711">πτανοῖς ἰοῖς ἀνύσειε γαστρὶ φορβάν.</TextUnit>
    <TextUnit id="679" loc="712">ὦ μελέα ψυχά,</TextUnit>
    <TextUnit id="680" loc="713">ὃς μηδ' οἰνοχύτου πώματος ἥσθη δεκέτει χρόνῳ,</TextUnit>
    <TextUnit id="681" loc="716">λεύσσων δ' ὅπου γνοίη στατὸν εἰς ὕδωρ,</TextUnit>
    <TextUnit id="682" loc="717">ἀεὶ προσενώμα.</TextUnit>
    <TextUnit id="683" loc="718">νῦν δ' ἀνδρῶν ἀγαθῶν παιδὸς ὑπαντήσας</TextUnit>
    <TextUnit id="684" loc="720">εὐδαίμων ἀνύσει καὶ μέγας ἐκ κείνων:</TextUnit>
    <TextUnit id="685" loc="721">ὅς νιν ποντοπόρῳ δούρατι, πλήθει</TextUnit>
    <TextUnit id="686" loc="722">πολλῶν μηνῶν, πατρίαν ἄγει πρὸς αὐλὰν</TextUnit>
    <TextUnit id="687" loc="725">Μαλιάδων νυμφᾶν</TextUnit>
    <TextUnit id="688" loc="726">Σπερχειοῦ τε παρ' ὄχθας, ἵν' ὁ χάλκασπις ἀνὴρ θεοῖς</TextUnit>
    <TextUnit id="689" loc="727">πλάθει πατρὸς θείῳ πυρὶ παμφαής,</TextUnit>
    <TextUnit id="690" loc="728">Οἴτας ὑπὲρ ὄχθων.</TextUnit>
    <TextUnit id="691" loc="730">ἕρπ', εἰ θέλεις. τί δή ποθ' ὧδ' ἐξ οὐδενὸς</TextUnit>
    <TextUnit id="692" loc="731">λόγου σιωπᾷς κἀπόπληκτος ὧδ' ἔχει;   ἀᾶ, ἀᾶ.   τί δ' ἔστιν;   οὐδὲν δεινόν: ἀλλ' ἴθ', ὦ τέκνον.</TextUnit>
    <TextUnit id="693" loc="732">μῶν ἄλγος ἴσχεις τῆς παρεστώσης νόσου;</TextUnit>
    <TextUnit id="694" loc="735">οὐ δῆτ' ἔγωγ', ἀλλ' ἄρτι κουφίζειν δοκῶ. ὦ θεοί.</TextUnit>
    <TextUnit id="695" loc="736">τί τοὺς θεοὺς ὧδ' ἀναστένων καλεῖς;</TextUnit>
    <TextUnit id="696" loc="737">σωτῆρας αὐτοὺς ἠπίους θ' ἡμῖν μολεῖν. ἀᾶ, ἀᾶ.</TextUnit>
    <TextUnit id="697" loc="740">τί ποτε πέπονθας; οὐκ ἐρεῖς, ἀλλ' ὧδ' ἔσει</TextUnit>
    <TextUnit id="698" loc="741">σιγηλός; ἐν κακῷ δέ τῳ φαίνει κυρῶν.</TextUnit>
    <TextUnit id="699" loc="742">ἀπόλωλα, τέκνον, κοὐ δυνήσομαι κακὸν</TextUnit>
    <TextUnit id="700" loc="743">κρύψαι παρ' ὑμῖν, ἀτταταῖ: διέρχεται</TextUnit>
    <TextUnit id="701" loc="744">διέρχεται. δύστηνος, ὦ τάλας ἐγώ.</TextUnit>
    <TextUnit id="702" loc="745">ἀπόλωλα, τέκνον: βρύκομαι, τέκνον: παπαῖ,</TextUnit>
    <TextUnit id="703" loc="746">ἀπαππαπαῖ, παπαππαπαππαπαππαπαῖ.</TextUnit>
    <TextUnit id="704" loc="747">πρὸς θεῶν, πρόχειρον εἴ τί σοι, τέκνον, πάρα</TextUnit>
    <TextUnit id="705" loc="748">ξίφος χεροῖν, πάταξον εἰς ἄκρον πόδα:</TextUnit>
    <TextUnit id="706" loc="749">ἀπάμησον ὡς τάχιστα: μὴ φείσῃ βίου. ἴθ', ὦ παῖ.</TextUnit>
    <TextUnit id="707" loc="750">τί δ' ἔστιν οὕτω νεοχμὸν ἐξαίφνης, ὅτου</TextUnit>
    <TextUnit id="708" loc="751">τοσήνδ' ἰυγὴν καὶ στόνον σαυτοῦ ποεῖ;   οἶσθ', ὦ τέκνον;   τί δ' ἔστιν;   οἶσθ', ὦ παῖ;   τί σοί; οὐκ οἶδα.   πῶς οὐκ οἶσθα; παππαπαππαπαῖ.</TextUnit>
    <TextUnit id="709" loc="755">δεινόν γε τοὐπίσαγμα τοῦ νοσήματος.</TextUnit>
    <TextUnit id="710" loc="756">δεινὸν γὰρ οὐδὲ ῥητόν: ἀλλ' οἴκτιρέ με.   τί δῆτα δράσω;   μή με ταρβήσας προδῷς:</TextUnit>
    <TextUnit id="711" loc="757">ἥκει γὰρ αὕτη διὰ χρόνου πλάνοις ἴσως ὡς ἐξεπλήσθη.   ἰὼ ἰὼ δύστηνε σύ,</TextUnit>
    <TextUnit id="712" loc="760">δύστηνε δῆτα διὰ πόνων πάντων φανείς.</TextUnit>
    <TextUnit id="713" loc="761">βούλει λάβωμαι δῆτα καὶ θίγω τί σου;</TextUnit>
    <TextUnit id="714" loc="762">μὴ δῆτα τοῦτό γ': ἀλλά μοι τὰ τόξ' ἑλὼν</TextUnit>
    <TextUnit id="715" loc="763">τάδ', ὥσπερ ᾐτοῦ μ' ἀρτίως, ἕως ἀνῇ</TextUnit>
    <TextUnit id="716" loc="765">τὸ πῆμα τοῦτο τῆς νόσου τὸ νῦν παρόν,</TextUnit>
    <TextUnit id="717" loc="766">σῷζ' αὐτὰ καὶ φύλασσε. λαμβάνει γὰρ οὖν</TextUnit>
    <TextUnit id="718" loc="767">ὕπνος μ', ὅταν περ τὸ κακὸν ἐξίῃ τόδε:</TextUnit>
    <TextUnit id="719" loc="768">κοὐκ ἔστι λῆξαι πρότερον: ἀλλ' ἐᾶν χρεὼν</TextUnit>
    <TextUnit id="720" loc="769">ἕκηλον εὕδειν. ἢν δὲ τῷδε τῷ χρόνῳ</TextUnit>
    <TextUnit id="721" loc="770">μόλως' ἐκεῖνοι, πρὸς θεῶν ἐφίεμαι</TextUnit>
    <TextUnit id="722" loc="771">ἑκόντα μηδ' ἄκοντα μηδέ τῳ τέχνῃ</TextUnit>
    <TextUnit id="723" loc="772">κείνοις μεθεῖναι ταῦτα, μὴ σαυτόν θ' ἅμα</TextUnit>
    <TextUnit id="724" loc="773">κἄμ', ὄντα σαυτοῦ πρόστροπον, κτείνας γένῃ.</TextUnit>
    <TextUnit id="725" loc="774">θάρσει προνοίας οὕνεκ': οὐ δοθήσεται</TextUnit>
    <TextUnit id="726" loc="775">πλὴν σοί τε κἀμοί: ξὺν τύχῃ δὲ πρόσφερε.</TextUnit>
    <TextUnit id="727" loc="776">ἰδοὺ δέχου, παῖ: τὸν φθόνον δὲ πρόσκυσον</TextUnit>
    <TextUnit id="728" loc="777">μή σοι γενέσθαι πολύπον' αὐτὰ μηδ' ὅπως</TextUnit>
    <TextUnit id="729" loc="778">ἐμοί τε καὶ τῷ πρόσθ' ἐμοῦ κεκτημένῳ.</TextUnit>
    <TextUnit id="730" loc="779">ὦ θεοί, γένοιτο ταῦτα νῷν: γένοιτο δὲ</TextUnit>
    <TextUnit id="731" loc="780">πλοῦς οὔριός τε κεὐσταλὴς ὅποι ποτὲ</TextUnit>
    <TextUnit id="732" loc="781">θεὸς δικαιοῖ χὠ στόλος πορσύνεται.</TextUnit>
    <TextUnit id="733" loc="782">ἀλλ' οὖν δέδοικα μὴ ἀτέλεστ' εὔχῃ, τέκνον.</TextUnit>
    <TextUnit id="734" loc="783">στάζει γὰρ αὖ μοι φοίνιον τόδ' ἐκ βυθοῦ</TextUnit>
    <TextUnit id="735" loc="784">κηκῖον αἷμα, καί τι προσδοκῶ νέον. παπαῖ, φεῦ.</TextUnit>
    <TextUnit id="736" loc="785">παπαῖ μάλ', ὦ πούς, οἷά μ' ἐργάσει κακά. προσέρπει,</TextUnit>
    <TextUnit id="737" loc="786">προσέρχεται τόδ' ἐγγύς. οἴμοι μοι τάλας.</TextUnit>
    <TextUnit id="738" loc="787">ἔχετε τὸ πρᾶγμα: μὴ φύγητε μηδαμῇ. ἀτταταῖ.</TextUnit>
    <TextUnit id="739" loc="788">ὦ ξένε Κεφαλλήν, εἴθε σου διαμπερὲς</TextUnit>
    <TextUnit id="740" loc="789">στέρνων ἔχοιτ' ἄλγησις ἥδε. φεῦ, παπαῖ,</TextUnit>
    <TextUnit id="741" loc="790">παπαῖ μάλ' αὖθις. ὦ διπλοῖ στρατηλάται,</TextUnit>
    <TextUnit id="742" loc="791">̓Αγάμεμνον, ὦ Μενέλαε, πῶς ἂν ἀντ' ἐμοῦ</TextUnit>
    <TextUnit id="743" loc="795">τὸν ἴσον χρόνον τρέφοιτε τήνδε τὴν νόσον; ἰώ μοι.</TextUnit>
    <TextUnit id="744" loc="796">ὦ Θάνατε Θάνατε, πῶς ἀεὶ καλούμενος</TextUnit>
    <TextUnit id="745" loc="797">οὕτω κατ' ἦμαρ, οὐ δύνᾳ μολεῖν ποτε;</TextUnit>
    <TextUnit id="746" loc="798">ὦ τέκνον ὦ γενναῖον, ἀλλὰ συλλαβὼν</TextUnit>
    <TextUnit id="747" loc="800">τῷ Λημνίῳ τῷδ' ἀνακαλουμένῳ πυρὶ</TextUnit>
    <TextUnit id="748" loc="801">ἔμπρησον, ὦ γενναῖε: κἀγώ τοί ποτε</TextUnit>
    <TextUnit id="749" loc="802">τὸν τοῦ Διὸς παῖδ' ἀντὶ τῶνδε τῶν ὅπλων,</TextUnit>
    <TextUnit id="750" loc="803">ἃ νῦν σὺ σῴζεις, τοῦτ' ἐπηξίωσα δρᾶν. τί φής, παῖ;</TextUnit>
    <TextUnit id="751" loc="805">τί φής; τί σιγᾷς; ποῦ ποτ' ὤν, τέκνον, κυρεῖς;</TextUnit>
    <TextUnit id="752" loc="806">ἀλγῶ πάλαι δὴ τἀπὶ σοὶ στένων κακά.</TextUnit>
    <TextUnit id="753" loc="807">ἀλλ', ὦ τέκνον, καὶ θάρσος ἴσχ': ὡς ἥδε μοι</TextUnit>
    <TextUnit id="754" loc="808">ὀξεῖα φοιτᾷ καὶ ταχεῖ' ἀπέρχεται.</TextUnit>
    <TextUnit id="755" loc="809">ἀλλ' ἀντιάζω, μή με καταλίπῃς μόνον.   θάρσει, μενοῦμεν.   ἦ μενεῖς;   σαφῶς φρόνει.</TextUnit>
    <TextUnit id="756" loc="810">οὐ μήν ς' ἔνορκόν γ' ἀξιῶ θέσθαι, τέκνον.</TextUnit>
    <TextUnit id="757" loc="811">ὡς οὐ θέμις γ' ἐμοὔστι σοῦ μολεῖν ἄτερ.   ἔμβαλλε χειρὸς πίστιν.   ἐμβάλλω μενεῖν.   ἐκεῖσε νῦν μ', ἐκεῖσε   ποῖ λέγεις;   ἄνω</TextUnit>
    <TextUnit id="758" loc="815">τί παραφρονεῖς αὖ; τί τὸν ἄνω λεύσσεις κύκλον;   μέθες μέθες με.   ποῖ μεθῶ;   μέθες ποτέ.   οὔ φημ' ἐάσειν.   ἀπό μ' ὀλεῖς, ἢν προσθίγῃς.</TextUnit>
    <TextUnit id="759" loc="816">καὶ δὴ μεθίημ', εἴ τι δὴ πλέον φρονεῖς.</TextUnit>
    <TextUnit id="760" loc="817">ὦ γαῖα, δέξαι θανάσιμόν μ' ὅπως ἔχω</TextUnit>
    <TextUnit id="761" loc="820">τὸ γὰρ κακὸν τόδ' οὐκέτ' ὀρθοῦσθαί μ' ἐᾷ.</TextUnit>
    <TextUnit id="762" loc="821">τὸν ἄνδρ' ἔοικεν ὕπνος οὐ μακροῦ χρόνου</TextUnit>
    <TextUnit id="763" loc="822">ἕξειν: κάρα γὰρ ὑπτιάζεται τόδε:</TextUnit>
    <TextUnit id="764" loc="823">ἱδρώς γέ τοί νιν πᾶν καταστάζει δέμας,</TextUnit>
    <TextUnit id="765" loc="824">μέλαινά τ' ἄκρου τις παρέρρωγεν ποδὸς</TextUnit>
    <TextUnit id="766" loc="825">αἱμορραγὴς φλέψ. ἀλλ' ἐάσωμεν, φίλοι,</TextUnit>
    <TextUnit id="767" loc="826">ἕκηλον αὐτόν, ὡς ἂν εἰς ὕπνον πέσῃ.</TextUnit>
    <TextUnit id="768" loc="827">̔́Υπν' ὀδύνας ἀδαής, ̔́Υπνε δ' ἀλγέων,</TextUnit>
    <TextUnit id="769" loc="828">εὐαὲς ἡμῖν ἔλθοις,</TextUnit>
    <TextUnit id="770" loc="829">εὐαίων εὐαίων, ὦναξ:</TextUnit>
    <TextUnit id="771" loc="830">ὄμμασι δ' ἀντίσχοις</TextUnit>
    <TextUnit id="772" loc="831">τάνδ' αἴγλαν, ἃ τέταται τανῦν.</TextUnit>
    <TextUnit id="773" loc="832">ἴθι ἴθι μοι παιών.</TextUnit>
    <TextUnit id="774" loc="833">ὦ τέκνον, ὅρα ποῦ στάσει,</TextUnit>
    <TextUnit id="775" loc="834">ποῖ δέ μοι τἀνθένδε βάσει,</TextUnit>
    <TextUnit id="776" loc="835">φροντίδος. ὁρᾷς ἤδη.</TextUnit>
    <TextUnit id="777" loc="836">πρὸς τί μενοῦμεν πράσσειν;</TextUnit>
    <TextUnit id="778" loc="837">καιρός τοι πάντων γνώμαν ἴσχων</TextUnit>
    <TextUnit id="779" loc="838">πολύ τι πολὺ παρὰ πόδα κράτος ἄρνυται.</TextUnit>
    <TextUnit id="780" loc="839">ἀλλ' ὅδε μὲν κλύει οὐδέν, ἐγὼ δ' ὁρῶ οὕνεκα θήραν</TextUnit>
    <TextUnit id="781" loc="840">τήνδ' ἁλίως ἔχομεν τόξων, δίχα τοῦδε πλέοντες.</TextUnit>
    <TextUnit id="782" loc="841">τοῦδε γὰρ ὁ στέφανος, τοῦτον θεὸς εἶπε κομίζειν.</TextUnit>
    <TextUnit id="783" loc="842">κομπεῖν δ' ἔστ' ἀτελῆ σὺν ψεύδεσιν αἰσχρὸν ὄνειδος.</TextUnit>
    <TextUnit id="784" loc="843">ἀλλά, τέκνον, τάδε μὲν θεὸς ὄψεται:</TextUnit>
    <TextUnit id="785" loc="844">ὧν δ' ἂν ἀμείβῃ μ' αὖθις,</TextUnit>
    <TextUnit id="786" loc="845">βαιάν μοι, βαιάν, ὦ τέκνον,</TextUnit>
    <TextUnit id="787" loc="846">πέμπε λόγων φάμαν:</TextUnit>
    <TextUnit id="788" loc="847">ὡς πάντων ἐν νόσῳ εὐδρακὴς</TextUnit>
    <TextUnit id="789" loc="848">ὕπνος ἄϋπνος λεύσσειν.</TextUnit>
    <TextUnit id="790" loc="849">ἀλλ' ὅτι δύνᾳ μάκιστον</TextUnit>
    <TextUnit id="791" loc="850">κεῖνο δή μοι κεῖνο λάθρᾳ</TextUnit>
    <TextUnit id="792" loc="851">ἐξιδοῦ ὅπᾳ πράξεις.</TextUnit>
    <TextUnit id="793" loc="852">οἶσθα γὰρ ἃν αὐδῶμαι,</TextUnit>
    <TextUnit id="794" loc="853">εἰ ταύταν τούτων γνώμαν ἴσχεις,</TextUnit>
    <TextUnit id="795" loc="854">μάλα τοι ἄπορα πυκινοῖς ἐνιδεῖν πάθη.</TextUnit>
    <TextUnit id="796" loc="855">οὖρός τοι, τέκνον, οὖρος:</TextUnit>
    <TextUnit id="797" loc="856">ἁνὴρ δ' ἀνόμματος οὐδ' ἔχων</TextUnit>
    <TextUnit id="798" loc="857">ἀρωγὰν ἐκτέταται νύχιος,</TextUnit>
    <TextUnit id="799" loc="858">（ἀλεὴς ὕπνος ἐσθλός,）</TextUnit>
    <TextUnit id="800" loc="860">οὐ χερός, οὐ ποδός, οὔ τινος ἄρχων,</TextUnit>
    <TextUnit id="801" loc="861">ἀλλά τις ὡς ̓Αί̈δᾳ παρακείμενος.</TextUnit>
    <TextUnit id="802" loc="862">ὅρα, βλέπ' εἰ καίρια</TextUnit>
    <TextUnit id="803" loc="863">φθέγγει: τὸ δ' ἁλώσιμον</TextUnit>
    <TextUnit id="804" loc="863b">ἐμᾷ φροντίδι, παῖ,</TextUnit>
    <TextUnit id="805" loc="864">πόνος ὁ μὴ φοβῶν κράτιστος.</TextUnit>
    <TextUnit id="806" loc="865">σιγᾶν κελεύω μηδ' ἀφεστάναι φρενῶν:</TextUnit>
    <TextUnit id="807" loc="866">κινεῖ γὰρ ἁνὴρ ὄμμα κἀνάγει κάρα.</TextUnit>
    <TextUnit id="808" loc="867">ὦ φέγγος ὕπνου διάδοχον τό τ' ἐλπίδων</TextUnit>
    <TextUnit id="809" loc="868">ἄπιστον οἰκούρημα τῶνδε τῶν ξένων.</TextUnit>
    <TextUnit id="810" loc="869">οὐ γάρ ποτ', ὦ παῖ, τοῦτ' ἂν ἐξηύχης' ἐγώ,</TextUnit>
    <TextUnit id="811" loc="870">τλῆναί ς' ἐλεινῶς ὧδε τἀμὰ πήματα</TextUnit>
    <TextUnit id="812" loc="871">μεῖναι παρόντα καὶ ξυνωφελοῦντά μοι.</TextUnit>
    <TextUnit id="813" loc="872">οὔκουν ̓Ατρεῖδαι τοῦτ' ἔτλησαν εὐφόρως</TextUnit>
    <TextUnit id="814" loc="873">οὕτως ἐνεγκεῖν, ἁγαθοὶ στρατηλάται.</TextUnit>
    <TextUnit id="815" loc="874">ἀλλ' εὐγενὴς γὰρ ἡ φύσις κἀξ εὐγενῶν,</TextUnit>
    <TextUnit id="816" loc="875">ὦ τέκνον, ἡ σή, πάντα ταῦτ' ἐν εὐχερεῖ</TextUnit>
    <TextUnit id="817" loc="876">ἔθου, βοῆς τε καὶ δυσοσμίας γέμων.</TextUnit>
    <TextUnit id="818" loc="877">καὶ νῦν ἐπειδὴ τοῦδε τοῦ κακοῦ δοκεῖ</TextUnit>
    <TextUnit id="819" loc="878">λήθη τις εἶναι κἀνάπαυλα δή, τέκνον,</TextUnit>
    <TextUnit id="820" loc="879">σύ μ' αὐτὸς ἆρον, σύ με κατάστησον, τέκνον,</TextUnit>
    <TextUnit id="821" loc="880">ἵν', ἡνίκ' ἂν κόπος μ' ἀπαλλάξῃ ποτέ,</TextUnit>
    <TextUnit id="822" loc="881">ὁρμώμεθ' ἐς ναῦν μηδ' ἐπίσχωμεν τὸ πλεῖν.</TextUnit>
    <TextUnit id="823" loc="882">ἀλλ' ἥδομαι μέν ς' εἰσιδὼν παρ' ἐλπίδα</TextUnit>
    <TextUnit id="824" loc="883">ἀνώδυνον βλέποντα κἀμπνέοντ' ἔτι:</TextUnit>
    <TextUnit id="825" loc="884">ὡς οὐκέτ' ὄντος γὰρ τὰ συμβόλαιά σου</TextUnit>
    <TextUnit id="826" loc="885">πρὸς τὰς παρούσας ξυμφορὰς ἐφαίνετο.</TextUnit>
    <TextUnit id="827" loc="886">νῦν δ' αἶρε σαυτόν: εἰ δέ σοι μᾶλλον φίλον,</TextUnit>
    <TextUnit id="828" loc="887">οἴσουσί ς' οἵδε: τοῦ πόνου γὰρ οὐκ ὄκνος,</TextUnit>
    <TextUnit id="829" loc="888">ἐπείπερ οὕτω σοί τ' ἔδοξ' ἐμοί τε δρᾶν.</TextUnit>
    <TextUnit id="830" loc="889">αἰνῶ τάδ', ὦ παῖ, καί μ' ἔπαιρ', ὥσπερ νοεῖς:</TextUnit>
    <TextUnit id="831" loc="890">τούτους δ' ἔασον, μὴ βαρυνθῶσιν κακῇ</TextUnit>
    <TextUnit id="832" loc="891">ὀσμῇ πρὸ τοῦ δέοντος: οὑπὶ νηὶ γὰρ</TextUnit>
    <TextUnit id="833" loc="892">ἅλις πόνος τούτοισι συνναίειν ἐμοί.</TextUnit>
    <TextUnit id="834" loc="893">ἔσται τάδ': ἀλλ' ἵστω τε καὐτὸς ἀντέχου.</TextUnit>
    <TextUnit id="835" loc="894">θάρσει: τό τοι σύνηθες ὀρθώσει μ' ἔθος.</TextUnit>
    <TextUnit id="836" loc="895">παπαῖ: τί δῆτ' ἂν δρῷμ' ἐγὼ τοὐνθένδε γε;</TextUnit>
    <TextUnit id="837" loc="896">τί δ' ἔστιν, ὦ παῖ; ποῖ ποτ' ἐξέβης λόγῳ;</TextUnit>
    <TextUnit id="838" loc="897">οὐκ οἶδ' ὅποι χρὴ τἄπορον τρέπειν ἔπος.</TextUnit>
    <TextUnit id="839" loc="898">ἀπορεῖς δὲ τοῦ σύ; μὴ λέγ', ὦ τέκνον, τάδε.</TextUnit>
    <TextUnit id="840" loc="899">ἀλλ' ἐνθάδ' ἤδη τοῦδε τοῦ πάθους κυρῶ.</TextUnit>
    <TextUnit id="841" loc="900">οὐ δή σε δυσχέρεια τοῦ νοσήματος</TextUnit>
    <TextUnit id="842" loc="901">ἔπεισεν ὥστε μή μ' ἄγειν ναύτην ἔτι;</TextUnit>
    <TextUnit id="843" loc="902">ἅπαντα δυσχέρεια, τὴν αὑτοῦ φύσιν</TextUnit>
    <TextUnit id="844" loc="903">ὅταν λιπών τις δρᾷ τὰ μὴ προσεικότα.</TextUnit>
    <TextUnit id="845" loc="904">ἀλλ' οὐδὲν ἔξω τοῦ φυτεύσαντος σύ γε</TextUnit>
    <TextUnit id="846" loc="905">δρᾷς οὐδὲ φωνεῖς, ἐσθλὸν ἄνδρ' ἐπωφελῶν.</TextUnit>
    <TextUnit id="847" loc="906">αἰσχρὸς φανοῦμαι: τοῦτ' ἀνιῶμαι πάλαι.</TextUnit>
    <TextUnit id="848" loc="907">οὔκουν ἐν οἷς γε δρᾷς: ἐν οἷς δ' αὐδᾷς ὀκνῶ.</TextUnit>
    <TextUnit id="849" loc="908">ὦ Ζεῦ, τί δράσω; δεύτερον ληφθῶ κακός,</TextUnit>
    <TextUnit id="850" loc="909">κρύπτων θ' ἃ μὴ δεῖ καὶ λέγων αἴσχιστ' ἐπῶν;</TextUnit>
    <TextUnit id="851" loc="910">ἁνὴρ ὅδ', εἰ μὴ 'γὼ κακὸς γνώμων ἔφυν,</TextUnit>
    <TextUnit id="852" loc="911">προδούς μ' ἔοικε κἀκλιπὼν τὸν πλοῦν στελεῖν.</TextUnit>
    <TextUnit id="853" loc="912">λιπὼν μὲν οὐκ ἔγωγε: λυπηρῶς δὲ μὴ</TextUnit>
    <TextUnit id="854" loc="913">πέμπω σε μᾶλλον, τοῦτ' ἀνιῶμαι πάλαι.</TextUnit>
    <TextUnit id="855" loc="914">τί ποτε λέγεις, ὦ τέκνον; ὡς οὐ μανθάνω.</TextUnit>
    <TextUnit id="856" loc="915">οὐδέν σε κρύψω: δεῖ γὰρ ἐς Τροίαν σε πλεῖν</TextUnit>
    <TextUnit id="857" loc="916">πρὸς τοὺς ̓Αχαιοὺς καὶ τὸν ̓Ατρειδῶν στόλον.   οἴμοι, τί εἶπας;   μὴ στέναζε, πρὶν μάθῃς.</TextUnit>
    <TextUnit id="858" loc="917">ποῖον μάθημα; τί με νοεῖς δρᾶσαί ποτε;</TextUnit>
    <TextUnit id="859" loc="918">σῶσαι κακοῦ μὲν πρῶτα τοῦδ', ἔπειτα δὲ</TextUnit>
    <TextUnit id="860" loc="920">ξὺν σοὶ τὰ Τροίας πεδία πορθῆσαι μολών.   καὶ ταῦτ' ἀληθῆ δρᾶν νοεῖς;   πολλὴ κρατεῖ</TextUnit>
    <TextUnit id="861" loc="921">τούτων ἀνάγκη, καὶ σὺ μὴ θυμοῦ κλύων.</TextUnit>
    <TextUnit id="862" loc="922">ἀπόλωλα τλήμων, προδέδομαι. τί μ', ὦ ξένε,</TextUnit>
    <TextUnit id="863" loc="923">δέδρακας; ἀπόδος ὡς τάχος τὰ τόξα μοι.</TextUnit>
    <TextUnit id="864" loc="925">ἀλλ' οὐχ οἷόν τε: τῶν γὰρ ἐν τέλει κλύειν</TextUnit>
    <TextUnit id="865" loc="926">τό τ' ἔνδικόν με καὶ τὸ συμφέρον ποεῖ.</TextUnit>
    <TextUnit id="866" loc="927">ὦ πῦρ σὺ καὶ πᾶν δεῖμα καὶ πανουργίας</TextUnit>
    <TextUnit id="867" loc="928">δεινῆς τέχνημ' ἔχθιστον, οἷά μ' εἰργάσω,</TextUnit>
    <TextUnit id="868" loc="929">οἷ' ἠπάτηκας: οὐδ' ἐπαισχύνει μ' ὁρῶν</TextUnit>
    <TextUnit id="869" loc="930">τὸν προστρόπαιον, τὸν ἱκέτην, ὦ σχέτλιε;</TextUnit>
    <TextUnit id="870" loc="931">ἀπεστέρηκας τὸν βίον τὰ τόξ' ἑλών.</TextUnit>
    <TextUnit id="871" loc="932">ἀπόδος, ἱκνοῦμαί ς', ἀπόδος, ἱκετεύω, τέκνον:</TextUnit>
    <TextUnit id="872" loc="933">πρὸς θεῶν πατρῴων, τὸν βίον με μὴ ἀφέλῃ.</TextUnit>
    <TextUnit id="873" loc="934">ὤμοι τάλας. ἀλλ' οὐδὲ προσφωνεῖ μ' ἔτι,</TextUnit>
    <TextUnit id="874" loc="935">ἀλλ' ὡς μεθήσων μήποθ', ὧδ' ὁρᾷ πάλιν.</TextUnit>
    <TextUnit id="875" loc="936">ὦ λιμένες, ὦ προβλῆτες, ὦ ξυνουσίαι</TextUnit>
    <TextUnit id="876" loc="937">θηρῶν ὀρείων, ὦ καταρρῶγες πέτραι,</TextUnit>
    <TextUnit id="877" loc="938">ὑμῖν τάδ', οὐ γὰρ ἄλλον οἶδ' ὅτῳ λέγω,</TextUnit>
    <TextUnit id="878" loc="939">ἀνακλαίομαι παροῦσι τοῖς εἰωθόσιν,</TextUnit>
    <TextUnit id="879" loc="940">οἷ' ἔργ' ὁ παῖς μ' ἔδρασεν οὑξ ̓Αχιλλέως:</TextUnit>
    <TextUnit id="880" loc="941">ὀμόσας ἀπάξειν οἴκαδ', ἐς Τροίαν μ' ἄγει:</TextUnit>
    <TextUnit id="881" loc="942">προσθείς τε χεῖρα δεξιάν, τὰ τόξα μου</TextUnit>
    <TextUnit id="882" loc="943">ἱερὰ λαβὼν τοῦ Ζηνὸς ̔Ηρακλέους ἔχει,</TextUnit>
    <TextUnit id="883" loc="944">καὶ τοῖσιν ̓Αργείοισι φήνασθαι θέλει:</TextUnit>
    <TextUnit id="884" loc="945">ὡς ἄνδρ' ἑλὼν ἰσχυρόν ἐκ βίας μ' ἄγει,</TextUnit>
    <TextUnit id="885" loc="946">κοὐκ οἶδ' ἐναίρων νεκρὸν ἢ καπνοῦ σκιάν,</TextUnit>
    <TextUnit id="886" loc="947">εἴδωλον ἄλλως: οὐ γὰρ ἂν σθένοντά γε</TextUnit>
    <TextUnit id="887" loc="948">εἷλέν μ': ἐπεὶ οὐδ' ἂν ὧδ' ἔχοντ', εἰ μὴ δόλῳ.</TextUnit>
    <TextUnit id="888" loc="949">νῦν δ' ἠπάτημαι δύσμορος. τί χρή με δρᾶν;</TextUnit>
    <TextUnit id="889" loc="950">ἀλλ' ἀπόδος, ἀλλὰ νῦν ἔτ' ἐν σαυτῷ γενοῦ.</TextUnit>
    <TextUnit id="890" loc="951">τί φής; σιωπᾷς; οὐδέν εἰμ' ὁ δύσμορος.</TextUnit>
    <TextUnit id="891" loc="952">ὦ σχῆμα πέτρας δίπυλον, αὖθις αὖ πάλιν</TextUnit>
    <TextUnit id="892" loc="953">εἴσειμι πρὸς σὲ ψιλός, οὐκ ἔχων τροφήν:</TextUnit>
    <TextUnit id="893" loc="954">ἀλλ' αὐανοῦμαι τῷδ' ἐν αὐλίῳ μόνος,</TextUnit>
    <TextUnit id="894" loc="955">οὐ πτηνὸν ὄρνιν οὐδὲ θῆρ' ὀρειβάτην</TextUnit>
    <TextUnit id="895" loc="956">τόξοις ἐναίρων τοισίδ', ἀλλ' αὐτὸς τάλας</TextUnit>
    <TextUnit id="896" loc="957">θανὼν παρέξω δαῖθ' ὑφ' ὧν ἐφερβόμην,</TextUnit>
    <TextUnit id="897" loc="958">καί μ' οὓς ἐθήρων πρόσθε θηράσουσι νῦν:</TextUnit>
    <TextUnit id="898" loc="959">φόνον φόνου δὲ ῥύσιον τίσω τάλας</TextUnit>
    <TextUnit id="899" loc="960">πρὸς τοῦ δοκοῦντος οὐδὲν εἰδέναι κακόν.</TextUnit>
    <TextUnit id="900" loc="961">ὄλοιο—μή πω, πρὶν μάθοιμ' εἰ καὶ πάλιν</TextUnit>
    <TextUnit id="901" loc="962">γνώμην μετοίσεις: εἰ δὲ μή, θάνοις κακῶς.</TextUnit>
    <TextUnit id="902" loc="963">τί δρῶμεν; ἐν σοὶ καὶ τὸ πλεῖν ἡμᾶς, ἄναξ,</TextUnit>
    <TextUnit id="903" loc="964">ἤδη 'στὶ καὶ τοῖς τοῦδε προσχωρεῖν λόγοις.</TextUnit>
    <TextUnit id="904" loc="965">ἐμοὶ μὲν οἶκτος δεινὸς ἐμπέπτωκέ τις</TextUnit>
    <TextUnit id="905" loc="966">τοῦδ' ἀνδρὸς οὐ νῦν πρῶτον, ἀλλὰ καὶ πάλαι.</TextUnit>
    <TextUnit id="906" loc="967">ἐλέησον, ὦ παῖ, πρὸς θεῶν, καὶ μὴ παρῇς</TextUnit>
    <TextUnit id="907" loc="968">σαυτοῦ βροτοῖς ὄνειδος, ἐκκλέψας ἐμέ.</TextUnit>
    <TextUnit id="908" loc="969">οἴμοι, τί δράσω; μή ποτ' ὤφελον λιπεῖν</TextUnit>
    <TextUnit id="909" loc="970">τὴν Σκῦρον: οὕτω τοῖς παροῦσιν ἄχθομαι.</TextUnit>
    <TextUnit id="910" loc="971">οὐκ εἶ κακὸς σύ, πρὸς κακῶν δ' ἀνδρῶν μαθὼν</TextUnit>
    <TextUnit id="911" loc="972">ἔοικας ἥκειν αἰσχρά: νῦν δ' ἄλλοισι δοὺς</TextUnit>
    <TextUnit id="912" loc="973">οἷς εἰκὸς ἔκπλει, τἀμά μοι μεθεὶς ὅπλα.   τί δρῶμεν, ἄνδρες;   ὦ κάκιστ' ἀνδρῶν, τί δρᾷς;</TextUnit>
    <TextUnit id="913" loc="975">οὐκ εἶ μεθεὶς τὰ τόξα ταῦτ' ἐμοὶ πάλιν;</TextUnit>
    <TextUnit id="914" loc="976">οἴμοι, τίς ἁνήρ; ἆρ' ̓Οδυσσέως κλύω;</TextUnit>
    <TextUnit id="915" loc="977">̓Οδυσσέως, σάφ' ἴσθ', ἐμοῦ γ', ὃν εἰσορᾷς.</TextUnit>
    <TextUnit id="916" loc="978">οἴμοι: πέπραμαι κἀπόλωλ': ὅδ' ἦν ἄρα</TextUnit>
    <TextUnit id="917" loc="979">ὁ ξυλλαβών με κἀπονοσφίσας ὅπλων.</TextUnit>
    <TextUnit id="918" loc="980">ἐγώ, σάφ' ἴσθ', οὐκ ἄλλος: ὁμολογῶ τάδε.   ἀπόδος, ἄφες μοι, παῖ, τὰ τόξα.   τοῦτο μέν,</TextUnit>
    <TextUnit id="919" loc="981">οὐδ' ἢν θέλῃ, δράσει ποτ': ἀλλὰ καὶ σὲ δεῖ</TextUnit>
    <TextUnit id="920" loc="982">στείχειν ἅμ' αὐτοῖς, ἢ βίᾳ στελοῦσί σε.</TextUnit>
    <TextUnit id="921" loc="983">ἔμ', ὦ κακῶν κάκιστε καὶ τολμήσατε, οἵδ' ἐκ βίας ἄξουσιν;   ἢν μὴ ἕρπῃς ἑκών.</TextUnit>
    <TextUnit id="922" loc="984">ὦ Λημνία χθὼν καὶ τὸ παγκρατὲς σέλας</TextUnit>
    <TextUnit id="923" loc="985">̔Ηφαιστότευκτον, ταῦτα δῆτ' ἀνασχετά,</TextUnit>
    <TextUnit id="924" loc="986">εἴ μ' οὗτος ἐκ τῶν σῶν ἀπάξεται βίᾳ;</TextUnit>
    <TextUnit id="925" loc="987">Ζεύς ἐσθ', ἵν' εἰδῇς, Ζεύς, ὁ τῆσδε γῆς κρατῶν,</TextUnit>
    <TextUnit id="926" loc="990">Ζεύς, ᾧ δέδοκται ταῦθ': ὑπηρετῶ δ' ἐγώ.</TextUnit>
    <TextUnit id="927" loc="991">ὦ μῖσος, οἷα κἀξανευρίσκεις λέγειν:</TextUnit>
    <TextUnit id="928" loc="992">θεοὺς προτείνων τοὺς θεοὺς ψευδεῖς τίθης.</TextUnit>
    <TextUnit id="929" loc="993">οὔκ, ἀλλ' ἀληθεῖς: ἡ δ' ὁδὸς πορευτέα.   οὔ φημ'.   ἐγὼ δέ φημι. πειστέον τάδε.</TextUnit>
    <TextUnit id="930" loc="995">οἴμοι τάλας. ἡμᾶς μὲν ὡς δούλους σαφῶς</TextUnit>
    <TextUnit id="931" loc="996">πατὴρ ἄρ' ἐξέφυσεν οὐδ' ἐλευθέρους.</TextUnit>
    <TextUnit id="932" loc="997">οὔκ, ἀλλ' ὁμοίους τοῖς ἀρίστοισιν, μεθ' ὧν</TextUnit>
    <TextUnit id="933" loc="998">Τροίαν ς' ἑλεῖν δεῖ καὶ κατασκάψαι βίᾳ.</TextUnit>
    <TextUnit id="934" loc="999">οὐδέποτέ γ': οὐδ' ἢν χρῇ με πᾶν παθεῖν κακόν,</TextUnit>
    <TextUnit id="935" loc="1000">ἕως ἂν ᾖ μοι γῆς τόδ' αἰπεινὸν βάθρον.   τί δ' ἐργασείεις;   κρᾶτ' ἐμὸν τόδ' αὐτίκα</TextUnit>
    <TextUnit id="936" loc="1001">πέτρᾳ πέτρας ἄνωθεν αἱμάξω πεσών.</TextUnit>
    <TextUnit id="937" loc="1002">ξυλλάβετον αὐτόν: μὴ 'πὶ τῷδ' ἔστω τάδε.</TextUnit>
    <TextUnit id="938" loc="1003">ὦ χεῖρες, οἷα πάσχετ' ἐν χρείᾳ φίλης</TextUnit>
    <TextUnit id="939" loc="1005">νευρᾶς, ὑπ' ἀνδρὸς τοῦδε συνθηρώμεναι.</TextUnit>
    <TextUnit id="940" loc="1006">ὦ μηδὲν ὑγιὲς μηδ' ἐλεύθερον φρονῶν,</TextUnit>
    <TextUnit id="941" loc="1007">οἷ' αὖ μ' ὑπῆλθες, ὥς μ' ἐθηράσω, λαβὼν</TextUnit>
    <TextUnit id="942" loc="1008">πρόβλημα σαυτοῦ παῖδα τόνδ' ἀγνῶτ' ἐμοί,</TextUnit>
    <TextUnit id="943" loc="1009">ἀνάξιον μὲν σοῦ, κατάξιον δ' ἐμοῦ,</TextUnit>
    <TextUnit id="944" loc="1010">ὃς οὐδὲν ᾔδει πλὴν τὸ προσταχθὲν ποεῖν,</TextUnit>
    <TextUnit id="945" loc="1011">δῆλος δὲ καὶ νῦν ἐστιν ἀλγεινῶς φέρων</TextUnit>
    <TextUnit id="946" loc="1012">οἷς τ' αὐτὸς ἐξήμαρτεν οἷς τ' ἐγὼ 'παθον.</TextUnit>
    <TextUnit id="947" loc="1013">ἀλλ' ἡ κακὴ σὴ διὰ μυχῶν βλέπους' ἀεὶ</TextUnit>
    <TextUnit id="948" loc="1014">ψυχή νιν ἀφυῆ τ' ὄντα κοὐ θέλονθ' ὅμως</TextUnit>
    <TextUnit id="949" loc="1015">εὖ προυδίδαξεν ἐν κακοῖς εἶναι σοφόν.</TextUnit>
    <TextUnit id="950" loc="1016">καὶ νῦν ἔμ', ὦ δύστηνε, συνδήσας νοεῖς</TextUnit>
    <TextUnit id="951" loc="1017">ἄγειν ἀπ' ἀκτῆς τῆσδ', ἐν ᾗ με προυβάλου</TextUnit>
    <TextUnit id="952" loc="1018">ἄφιλον ἔρημον ἄπολιν, ἐν ζῶσιν νεκρόν. φεῦ.</TextUnit>
    <TextUnit id="953" loc="1019">ὄλοιο: καί σοι πολλάκις τόδ' ηὐξάμην.</TextUnit>
    <TextUnit id="954" loc="1020">ἀλλ' οὐ γὰρ οὐδὲν θεοὶ νέμουσιν ἡδύ μοι,</TextUnit>
    <TextUnit id="955" loc="1021">σὺ μὲν γέγηθας ζῶν, ἐγὼ δ' ἀλγύνομαι</TextUnit>
    <TextUnit id="956" loc="1022">τοῦτ' αὔθ', ὅτι ζῶ σὺν κακοῖς πολλοῖς τάλας,</TextUnit>
    <TextUnit id="957" loc="1023">γελώμενος πρὸς σοῦ τε καὶ τῶν ̓Ατρέως</TextUnit>
    <TextUnit id="958" loc="1024">διπλῶν στρατηγῶν, οἷς σὺ ταῦθ' ὑπηρετεῖς.</TextUnit>
    <TextUnit id="959" loc="1025">καίτοι σὺ μὲν κλοπῇ τε κἀνάγκῃ ζυγεὶς</TextUnit>
    <TextUnit id="960" loc="1026">ἔπλεις ἅμ' αὐτοῖς, ἐμὲ δὲ τὸν πανάθλιον,</TextUnit>
    <TextUnit id="961" loc="1027">ἑκόντα πλεύσανθ' ἑπτὰ ναυσὶ ναυβάτην,</TextUnit>
    <TextUnit id="962" loc="1028">ἄτιμον ἔβαλον, ὡς σὺ φής, κεῖνοι δὲ σέ.</TextUnit>
    <TextUnit id="963" loc="1029">καὶ νῦν τί μ' ἄγετε; τί μ' ἀπάγεσθε; τοῦ χάριν;</TextUnit>
    <TextUnit id="964" loc="1030">ὃς οὐδέν εἰμι καὶ τέθνηχ' ὑμῖν πάλαι.</TextUnit>
    <TextUnit id="965" loc="1031">πῶς, ὦ θεοῖς ἔχθιστε, νῦν οὐκ εἰμί σοι</TextUnit>
    <TextUnit id="966" loc="1032">χωλός, δυσώδης; πῶς θεοῖς ἔξεσθ', ὁμοῦ</TextUnit>
    <TextUnit id="967" loc="1033">πλεύσαντος αἴθειν ἱερά; πῶς σπένδειν ἔτι;</TextUnit>
    <TextUnit id="968" loc="1034">αὕτη γὰρ ἦν σοι πρόφασις ἐκβαλεῖν ἐμέ.</TextUnit>
    <TextUnit id="969" loc="1035">κακῶς ὄλοισθ': ὀλεῖσθε δ' ἠδικηκότες</TextUnit>
    <TextUnit id="970" loc="1036">τὸν ἄνδρα τόνδε, θεοῖσιν εἰ δίκης μέλει.</TextUnit>
    <TextUnit id="971" loc="1037">ἔξοιδα δ' ὡς μέλει γ': ἐπεὶ οὔποτ' ἂν στόλον</TextUnit>
    <TextUnit id="972" loc="1038">ἐπλεύσατ' ἂν τόνδ' εἵνεκ' ἀνδρὸς ἀθλίου,</TextUnit>
    <TextUnit id="973" loc="1039">εἰ μή τι κέντρον θεῖον ἦγ' ὑμᾶς ἐμοῦ.</TextUnit>
    <TextUnit id="974" loc="1040">ἀλλ', ὦ πατρῴα γῆ θεοί τ' ἐπόψιοι,</TextUnit>
    <TextUnit id="975" loc="1041">τίσασθε τίσασθ' ἀλλὰ τῷ χρόνῳ ποτὲ</TextUnit>
    <TextUnit id="976" loc="1042">ξύμπαντας αὐτούς, εἴ τι κἄμ' οἰκτίρετε:</TextUnit>
    <TextUnit id="977" loc="1043">ὡς ζῶ μὲν οἰκτρῶς, εἰ δ' ἴδοιμ' ὀλωλότας</TextUnit>
    <TextUnit id="978" loc="1044">τούτους, δοκοῖμ' ἂν τῆς νόσου πεφευγέναι.</TextUnit>
    <TextUnit id="979" loc="1045">βαρύς τε καὶ βαρεῖαν ὁ ξένος φάτιν</TextUnit>
    <TextUnit id="980" loc="1046">τήνδ' εἶπ', ̓Οδυσσεῦ, κοὐχ ὑπείκουσαν κακοῖς.</TextUnit>
    <TextUnit id="981" loc="1047">πόλλ' ἂν λέγειν ἔχοιμι πρὸς τὰ τοῦδ' ἔπη,</TextUnit>
    <TextUnit id="982" loc="1048">εἴ μοι παρείκοι: νῦν δ' ἑνὸς κρατῶ λόγου.</TextUnit>
    <TextUnit id="983" loc="1049">οὗ γὰρ τοιούτων δεῖ, τοιοῦτός εἰμ' ἐγώ:</TextUnit>
    <TextUnit id="984" loc="1050">χὤπου δικαίων κἀγαθῶν ἀνδρῶν κρίσις,</TextUnit>
    <TextUnit id="985" loc="1051">οὐκ ἂν λάβοις μου μᾶλλον οὐδέν' εὐσεβῆ.</TextUnit>
    <TextUnit id="986" loc="1052">νικᾶν γε μέντοι πανταχοῦ χρῄζων ἔφυν,</TextUnit>
    <TextUnit id="987" loc="1053">πλὴν εἰς σέ: νῦν δὲ σοί γ' ἑκὼν ἐκστήσομαι.</TextUnit>
    <TextUnit id="988" loc="1054">ἄφετε γὰρ αὐτὸν μηδὲ προσψαύσητ' ἔτι:</TextUnit>
    <TextUnit id="989" loc="1055">ἐᾶτε μίμνειν. οὐδὲ σοῦ προσχρῄζομεν,</TextUnit>
    <TextUnit id="990" loc="1056">τά γ' ὅπλ' ἔχοντες ταῦτ', ἐπεὶ πάρεστι μὲν</TextUnit>
    <TextUnit id="991" loc="1057">Τεῦκρος παρ' ἡμῖν, τήνδ' ἐπιστήμην ἔχων,</TextUnit>
    <TextUnit id="992" loc="1058">ἐγώ θ', ὃς οἶμαι σοῦ κάκιον οὐδὲν ἂν</TextUnit>
    <TextUnit id="993" loc="1059">τούτων κρατύνειν, μηδ' ἐπιθύνειν χερί.</TextUnit>
    <TextUnit id="994" loc="1060">τί δῆτα σοῦ δεῖ; χαῖρε τὴν Λῆμνον πατῶν:</TextUnit>
    <TextUnit id="995" loc="1061">ἡμεῖς δ' ἴωμεν, καὶ τάχ' ἂν τὸ σὸν γέρας</TextUnit>
    <TextUnit id="996" loc="1062">τιμὴν ἐμοὶ νείμειεν, ἣν σὲ χρῆν ἔχειν.</TextUnit>
    <TextUnit id="997" loc="1063">οἴμοι: τί δράσω δύσμορος; σὺ τοῖς ἐμοῖς</TextUnit>
    <TextUnit id="998" loc="1064">ὅπλοισι κοσμηθεὶς ἐν ̓Αργείοις φανεῖ;</TextUnit>
    <TextUnit id="999" loc="1065">μή μ' ἀντιφώνει μηδέν, ὡς στείχοντα δή.</TextUnit>
    <TextUnit id="1000" loc="1066">ὦ σπέρμ' ̓Αχιλλέως, οὐδὲ σοῦ φωνῆς ἔτι</TextUnit>
    <TextUnit id="1001" loc="1067">γενήσομαι προσφθεγκτός, ἀλλ' οὕτως ἄπει;</TextUnit>
    <TextUnit id="1002" loc="1068">χώρει σύ: μὴ πρόσλευσσε, γενναῖός περ ὤν,</TextUnit>
    <TextUnit id="1003" loc="1069">ἡμῶν ὅπως μὴ τὴν τύχην διαφθερεῖς.</TextUnit>
    <TextUnit id="1004" loc="1070">ἦ καὶ πρὸς ὑμῶν ὧδ' ἔρημος, ὦ ξένοι,</TextUnit>
    <TextUnit id="1005" loc="1071">λειφθήσομαι δὴ κοὐκ ἐποικτερεῖτέ με;</TextUnit>
    <TextUnit id="1006" loc="1072">ὅδ' ἐστὶν ἡμῶν ναυκράτωρ ὁ παῖς: ὅς' ἂν</TextUnit>
    <TextUnit id="1007" loc="1073">οὗτος λέγῃ σοι, ταῦτά σοι χἠμεῖς φαμέν.</TextUnit>
    <TextUnit id="1008" loc="1074">ἀκούσομαι μὲν ὡς ἔφυν οἴκτου πλέως</TextUnit>
    <TextUnit id="1009" loc="1075">πρὸς τοῦδ': ὅμως δὲ μείνατ', εἰ τούτῳ δοκεῖ,</TextUnit>
    <TextUnit id="1010" loc="1076">χρόνον τοσοῦτον, εἰς ὅσον τά τ' ἐκ νεὼς</TextUnit>
    <TextUnit id="1011" loc="1077">στείλωσι ναῦται καὶ θεοῖς εὐξώμεθα.</TextUnit>
    <TextUnit id="1012" loc="1078">χοὖτος τάχ' ἂν φρόνησιν ἐν τούτῳ λάβοι</TextUnit>
    <TextUnit id="1013" loc="1079">λῴω τιν' ἡμῖν. νὼ μὲν οὖν ὁρμώμεθον,</TextUnit>
    <TextUnit id="1014" loc="1080">ὑμεῖς δ', ὅταν καλῶμεν, ὁρμᾶσθαι ταχεῖς.</TextUnit>
    <TextUnit id="1015" loc="1081">ὦ κοίλας πέτρας γύαλον</TextUnit>
    <TextUnit id="1016" loc="1082">θερμὸν καὶ παγετῶδες, ὥς ς' οὐκ ἔμελλον ἄρ', ὦ τάλας,</TextUnit>
    <TextUnit id="1017" loc="1083">λείψειν οὐδέποτ', ἀλλά μοι καὶ θνῄσκοντι συνείσει.</TextUnit>
    <TextUnit id="1018" loc="1086">ὤμοι μοί μοι.</TextUnit>
    <TextUnit id="1019" loc="1087">ὦ πληρέστατον αὔλιον</TextUnit>
    <TextUnit id="1020" loc="1088">λύπας τᾶς ἀπ' ἐμοῦ τάλαν,</TextUnit>
    <TextUnit id="1021" loc="1089">τίπτ' αὖ μοι τὸ κατ' ἆμαρ</TextUnit>
    <TextUnit id="1022" loc="1090">ἔσται; τοῦ ποτε τεύξομαι</TextUnit>
    <TextUnit id="1023" loc="1091">σιτονόμου μέλεος πόθεν ἐλπίδος;</TextUnit>
    <TextUnit id="1024" loc="1092">πέλειαι δ' ἄνω</TextUnit>
    <TextUnit id="1025" loc="1093">πτωκάδες ὀξυτόνου διὰ πνεύματος</TextUnit>
    <TextUnit id="1026" loc="1094">ἐλῶσιν: οὐκέτ' ἴσχω.</TextUnit>
    <TextUnit id="1027" loc="1095">σύ τοι σύ τοι κατηξίωσας,</TextUnit>
    <TextUnit id="1028" loc="1096">ὦ βαρύποτμε, κοὐκ</TextUnit>
    <TextUnit id="1029" loc="1097">ἄλλοθεν ἔχει τύχᾳ τᾷδ' ἀπὸ μείζονος,</TextUnit>
    <TextUnit id="1030" loc="1098">εὖτέ γε παρὸν φρονῆσαι</TextUnit>
    <TextUnit id="1031" loc="1100">τοῦ λῴονος δαίμονος εἵλου τὸ κάκιον αἰνεῖν.</TextUnit>
    <TextUnit id="1032" loc="1101">ὦ τλάμων τλάμων ἄρ' ἐγὼ</TextUnit>
    <TextUnit id="1033" loc="1102">καὶ μόχθῳ λωβατός, ὃς ἤδη μετ' οὐδενὸς ὕστερον</TextUnit>
    <TextUnit id="1034" loc="1103">ἀνδρῶν εἰσοπίσω τάλας ναίων ἐνθάδ' ὀλοῦμαι,</TextUnit>
    <TextUnit id="1035" loc="1106">αἰαῖ αἰαῖ,</TextUnit>
    <TextUnit id="1036" loc="1107">οὐ φορβὰν ἔτι προσφέρων,</TextUnit>
    <TextUnit id="1037" loc="1108">οὐ πτανῶν ἀπ' ἐμῶν ὅπλων</TextUnit>
    <TextUnit id="1038" loc="1110">κραταιαῖς μετὰ χερσὶν</TextUnit>
    <TextUnit id="1039" loc="1111">ἴσχων: ἀλλά μοι ἄσκοπα</TextUnit>
    <TextUnit id="1040" loc="1112">κρυπτά τ' ἔπη δολερᾶς ὑπέδυ φρενός:</TextUnit>
    <TextUnit id="1041" loc="1113">ἰδοίμαν δέ νιν,</TextUnit>
    <TextUnit id="1042" loc="1114">τὸν τάδε μησάμενον, τὸν ἴσον χρόνον</TextUnit>
    <TextUnit id="1043" loc="1115">ἐμὰς λαχόντ' ἀνίας.</TextUnit>
    <TextUnit id="1044" loc="1116">πότμος, πότμος σε δαιμόνων τάδ',</TextUnit>
    <TextUnit id="1045" loc="1117">οὐδὲ σέ γε δόλος,</TextUnit>
    <TextUnit id="1046" loc="1118">ἔσχεν ὑπὸ χειρὸς ἀμᾶς. στυγερὰν ἔχε</TextUnit>
    <TextUnit id="1047" loc="1120">δύσποτμον ἀρὰν ἐπ' ἄλλοις.</TextUnit>
    <TextUnit id="1048" loc="1121">καὶ γὰρ ἐμοὶ τοῦτο μέλει, μὴ φιλότητ' ἀπώσῃ.</TextUnit>
    <TextUnit id="1049" loc="1122">οἴμοι μοι, καί που πολιᾶς</TextUnit>
    <TextUnit id="1050" loc="1123">πόντου θινὸς ἐφήμενος</TextUnit>
    <TextUnit id="1051" loc="1125">ἐγγελᾷ, χερὶ πάλλων</TextUnit>
    <TextUnit id="1052" loc="1126">τὰν ἐμὰν μελέου τροφάν,</TextUnit>
    <TextUnit id="1053" loc="1127">τὰν οὐδείς ποτ' ἐβάστασεν.</TextUnit>
    <TextUnit id="1054" loc="1128">ὦ τόξον φίλον, ὦ φίλων</TextUnit>
    <TextUnit id="1055" loc="1129">χειρῶν ἐκβεβιασμένον,</TextUnit>
    <TextUnit id="1056" loc="1130">ἦ που ἐλεινὸν ὁρᾷς, φρένας εἴ τινας</TextUnit>
    <TextUnit id="1057" loc="1131">ἔχεις, τὸν ̔Ηράκλειον</TextUnit>
    <TextUnit id="1058" loc="1132">ἄρθμιον ὧδέ σοι</TextUnit>
    <TextUnit id="1059" loc="1133">οὐκέτι χρησόμενον τὸ μεθύστερον,</TextUnit>
    <TextUnit id="1060" loc="1134">ἄλλου δ' ἐν μεταλλαγᾷ</TextUnit>
    <TextUnit id="1061" loc="1135">πολυμηχάνου ἀνδρὸς ἐρέσσει,</TextUnit>
    <TextUnit id="1062" loc="1136">ὁρῶν μὲν αἰσχρὰς ἀπάτας, στυγνὸν δὲ φῶτ' ἐχθοδοπόν,</TextUnit>
    <TextUnit id="1063" loc="1137">μυρί', ἀπ' αἰσχρῶν ἀνατέλλονθ', ὃς ἐφ' ἡμῖν κάκ' ἐμήσατ', ὦ Ζεῦ.</TextUnit>
    <TextUnit id="1064" loc="1140">ἀνδρός τοι τὰ μὲν ἔνδικ' αἰὲν εἰπεῖν,</TextUnit>
    <TextUnit id="1065" loc="1141">εἰπόντος δὲ μὴ φθονερὰν</TextUnit>
    <TextUnit id="1066" loc="1142">ἐξῶσαι γλώσσας ὀδύναν.</TextUnit>
    <TextUnit id="1067" loc="1143">κεῖνος δ' εἷς ἀπὸ πολλῶν</TextUnit>
    <TextUnit id="1068" loc="1144">ταχθεὶς τῶνδ' ἐφημοσύνᾳ</TextUnit>
    <TextUnit id="1069" loc="1145">κοινὰν ἤνυσεν ἐς φίλους ἀρωγάν.</TextUnit>
    <TextUnit id="1070" loc="1146">ὦ πταναὶ θῆραι χαροπῶν τ'</TextUnit>
    <TextUnit id="1071" loc="1147">ἔθνη θηρῶν, οὓς ὅδ' ἔχει</TextUnit>
    <TextUnit id="1072" loc="1148">χῶρος οὐρεσιβώτας,</TextUnit>
    <TextUnit id="1073" loc="1149">μηκέτ' ἀπ' αὐλίων φυγᾷ</TextUnit>
    <TextUnit id="1074" loc="1150">πηδᾶτ': οὐ γὰρ ἔχω χεροῖν</TextUnit>
    <TextUnit id="1075" loc="1151">τὰν πρόσθεν βελέων ἀλκάν,</TextUnit>
    <TextUnit id="1076" loc="1152">ὦ δύστανος ἐγὼ τανῦν,</TextUnit>
    <TextUnit id="1077" loc="1153">ἀλλ' ἀνέδην, ὁ δὲ χῶρος ἄρ' οὐκέτι</TextUnit>
    <TextUnit id="1078" loc="1154">φοβητὸς οὐκέθ' ὑμῖν,</TextUnit>
    <TextUnit id="1079" loc="1155">ἕρπετε: νῦν καλὸν</TextUnit>
    <TextUnit id="1080" loc="1156">ἀντίφονον κορέσαι στόμα πρὸς χάριν</TextUnit>
    <TextUnit id="1081" loc="1157">ἐμᾶς σαρκὸς αἰόλας:</TextUnit>
    <TextUnit id="1082" loc="1158">ἀπὸ γὰρ βίον αὐτίκα λείψω.</TextUnit>
    <TextUnit id="1083" loc="1160">πόθεν γὰρ ἔσται βιοτά; τίς ὧδ' ἐν αὔραις τρέφεται,</TextUnit>
    <TextUnit id="1084" loc="1161">μηκέτι μηδενὸς κρατύνων ὅσα πέμπει βιόδωρος αἶα;</TextUnit>
    <TextUnit id="1085" loc="1162">πρὸς θεῶν, εἴ τι σέβει ξένον, πέλασσον,</TextUnit>
    <TextUnit id="1086" loc="1163">εὐνοίᾳ πάσᾳ πελάταν:</TextUnit>
    <TextUnit id="1087" loc="1165">ἀλλὰ γνῶθ', εὖ γνῶθ' ἐπὶ σοὶ</TextUnit>
    <TextUnit id="1088" loc="1166">κῆρα τάνδ' ἀποφεύγειν.</TextUnit>
    <TextUnit id="1089" loc="1167">οἰκτρὰ γὰρ βόσκειν, ἀδαὴς δ'</TextUnit>
    <TextUnit id="1090" loc="1168">ἔχειν μυρίον ἄχθος, ὃ ξυνοικεῖ.</TextUnit>
    <TextUnit id="1091" loc="1170">πάλιν πάλιν παλαιὸν ἄλγημ' ὑπέμνασας, ὦ</TextUnit>
    <TextUnit id="1092" loc="1171">λῷστε τῶν πρὶν ἐντόπων.</TextUnit>
    <TextUnit id="1093" loc="1172">τί μ' ὤλεσας; τί μ' εἴργασαι;</TextUnit>
    <TextUnit id="1094" loc="1173">τί τοῦτ' ἔλεξας;</TextUnit>
    <TextUnit id="1095" loc="1174">εἰ σὺ τὰν ἐμοὶ στυγερὰν</TextUnit>
    <TextUnit id="1096" loc="1175">Τρῳάδα γᾶν μ' ἤλπισας ἄξειν.</TextUnit>
    <TextUnit id="1097" loc="1176">τόδε γὰρ νοῶ κράτιστον.</TextUnit>
    <TextUnit id="1098" loc="1177">ἀπό νύν με λείπετ' ἤδη.</TextUnit>
    <TextUnit id="1099" loc="1178">φίλα μοι, φίλα ταῦτα παρήγγειλας ἑκόντι τε πράσσειν.</TextUnit>
    <TextUnit id="1100" loc="1179">ἴωμεν ἴωμεν</TextUnit>
    <TextUnit id="1101" loc="1180">ναὸς ἵν' ἡμῖν τέτακται.   μή, πρὸς ἀραίου Διός, ἔλθῃς, ἱκετεύω.  μετρίαζ'.</TextUnit>
    <TextUnit id="1102" loc="1181">ὦ ξένοι, μείνατε, πρὸς θεῶν.  τί θροεῖς;</TextUnit>
    <TextUnit id="1103" loc="1182">αἰαῖ αἰαῖ, δαίμων δαίμων:</TextUnit>
    <TextUnit id="1104" loc="1183">ἀπόλωλ' ὁ τάλας:</TextUnit>
    <TextUnit id="1105" loc="1184">ὦ ποὺς πούς, τί ς' ἔτ' ἐν βίῳ</TextUnit>
    <TextUnit id="1106" loc="1185">τεύξω τῷ μετόπιν τάλας;</TextUnit>
    <TextUnit id="1107" loc="1190">ὦ ξένοι, ἔλθετ' ἐπήλυδες αὖθις.</TextUnit>
    <TextUnit id="1108" loc="1191">τί ῥέξοντες ἀλλοκότῳ</TextUnit>
    <TextUnit id="1109" loc="1192">γνώμᾳ τῶν πάρος, ὧν προύφαινες;</TextUnit>
    <TextUnit id="1110" loc="1193">οὔτοι νεμεσητόν,</TextUnit>
    <TextUnit id="1111" loc="1194">ἀλύοντα χειμερίῳ</TextUnit>
    <TextUnit id="1112" loc="1195">λύπᾳ καὶ παρὰ νοῦν θροεῖν.</TextUnit>
    <TextUnit id="1113" loc="1196">βᾶθί νυν, ὦ τάλαν, ὥς σε κελεύομεν.</TextUnit>
    <TextUnit id="1114" loc="1197">οὐδέποτ' οὐδέποτ', ἴσθι τόδ' ἔμπεδον,</TextUnit>
    <TextUnit id="1115" loc="1198">οὐδ' εἰ πυρφόρος ἀστεροπητὴς</TextUnit>
    <TextUnit id="1116" loc="1199">βροντᾶς αὐγαῖς μ' εἶσι φλογίζων.</TextUnit>
    <TextUnit id="1117" loc="1200">ἐρρέτω ̓́Ιλιον οἵ θ' ὑπ' ἐκείνῳ</TextUnit>
    <TextUnit id="1118" loc="1201">πάντες ὅσοι τόδ' ἔτλασαν ἐμοῦ ποδὸς ἄρθρον ἀπῶσαι.</TextUnit>
    <TextUnit id="1119" loc="1202">ἀλλ', ὦ ξένοι, ἕν γέ μοι εὖχος ὀρέξατε.  ποῖον ἐρεῖς τόδ' ἔπος;  ξίφος, εἴ ποθεν,</TextUnit>
    <TextUnit id="1120" loc="1205">ἢ γένυν ἢ βελέων τι προπέμψατε.</TextUnit>
    <TextUnit id="1121" loc="1206">ὡς τίνα δὴ ῥέξῃς παλάμαν ποτέ;</TextUnit>
    <TextUnit id="1122" loc="1207">χρῶτ' ἀπὸ πάντα καὶ ἄρθρα τέμω χερί:</TextUnit>
    <TextUnit id="1123" loc="1208">φονᾷ φονᾷ νόος ἤδη.  τί ποτε;  πατέρα ματεύων.  ποῖ γᾶς;  ἐς ̔́Αιδου:</TextUnit>
    <TextUnit id="1124" loc="1209">οὐ γάρ ἐστ' ἐν φάει γ' ἔτι.</TextUnit>
    <TextUnit id="1125" loc="1210">ὦ πόλις, ὦ πατρία,</TextUnit>
    <TextUnit id="1126" loc="1211">πῶς ἂν εἰσίδοιμ' ἄθλιός ς' ἀνήρ,</TextUnit>
    <TextUnit id="1127" loc="1215">ὅς γε σὰν λιπὼν ἱερὰν</TextUnit>
    <TextUnit id="1128" loc="1216">λιβάδ' ἐχθροῖς ἔβαν Δαναοῖς</TextUnit>
    <TextUnit id="1129" loc="1217">ἀρωγός: ἔτ' οὐδέν εἰμι.</TextUnit>
    <TextUnit id="1130" loc="1218">ἐγὼ μὲν ἤδη καὶ πάλαι νεὼς ὁμοῦ</TextUnit>
    <TextUnit id="1131" loc="1219">στείχων ἂν ἦ σοι τῆς ἐμῆς, εἰ μὴ πέλας</TextUnit>
    <TextUnit id="1132" loc="1220">̓Οδυσσέα στείχοντα τόν τ' ̓Αχιλλέως</TextUnit>
    <TextUnit id="1133" loc="1220">γόνον πρὸς ἡμᾶς δεῦρ' ἰόντ' ἐλεύσσομεν.</TextUnit>
    <TextUnit id="1134" loc="1221">οὐκ ἂν φράσειας ἥντιν' αὖ παλίντροπος</TextUnit>
    <TextUnit id="1135" loc="1222">κέλευθον ἕρπεις ὧδε σὺν σπουδῇ ταχύς;</TextUnit>
    <TextUnit id="1136" loc="1223">λύσων ὅς' ἐξήμαρτον ἐν τῷ πρὶν χρόνῳ.</TextUnit>
    <TextUnit id="1137" loc="1224">δεινόν γε φωνεῖς: ἡ δ' ἁμαρτία τίς ἦν;</TextUnit>
    <TextUnit id="1138" loc="1225">ἣν σοὶ πιθόμενος τῷ τε σύμπαντι στρατῷ</TextUnit>
    <TextUnit id="1139" loc="1226">ἔπραξας ἔργον ποῖον ὧν οὔ σοι πρέπον;</TextUnit>
    <TextUnit id="1140" loc="1227">ἀπάταισιν αἰσχραῖς ἄνδρα καὶ δόλοις ἑλών.</TextUnit>
    <TextUnit id="1141" loc="1228">τὸν ποῖον; ὤμοι: μῶν τι βουλεύει νέον;</TextUnit>
    <TextUnit id="1142" loc="1230">νέον μὲν οὐδέν, τῷ δὲ Ποίαντος τόκῳ,</TextUnit>
    <TextUnit id="1143" loc="1231">τί χρῆμα δράσεις; ὥς μ' ὑπῆλθέ τις φόβος.</TextUnit>
    <TextUnit id="1144" loc="1232">παρ' οὗπερ ἔλαβον τάδε τὰ τόξ', αὖθις πάλιν</TextUnit>
    <TextUnit id="1145" loc="1233">ὦ Ζεῦ, τί λέξεις; οὔ τί που δοῦναι νοεῖς;</TextUnit>
    <TextUnit id="1146" loc="1234">αἰσχρῶς γὰρ αὐτὰ κοὐ δίκῃ λαβὼν ἔχω.</TextUnit>
    <TextUnit id="1147" loc="1235">πρὸς θεῶν, πότερα δὴ κερτομῶν λέγεις τάδε;</TextUnit>
    <TextUnit id="1148" loc="1236">εἰ κερτόμησίς ἐστι τἀληθῆ λέγειν.</TextUnit>
    <TextUnit id="1149" loc="1237">τί φής, ̓Αχιλλέως παῖ; τίν' εἴρηκας λόγον;</TextUnit>
    <TextUnit id="1150" loc="1238">δὶς ταὐτὰ βούλει καὶ τρὶς ἀναπολεῖν μ' ἔπη;</TextUnit>
    <TextUnit id="1151" loc="1239">ἀρχὴν κλύειν ἂν οὐδ' ἅπαξ ἐβουλόμην.</TextUnit>
    <TextUnit id="1152" loc="1240">εὖ νῦν ἐπίστω πάντ' ἀκηκοὼς λόγον.</TextUnit>
    <TextUnit id="1153" loc="1241">ἔστιν τις, ἔστιν ὅς σε κωλύσει τὸ δρᾶν.</TextUnit>
    <TextUnit id="1154" loc="1242">τί φής; τίς ἔσται μ' οὑπικωλύσων τάδε;</TextUnit>
    <TextUnit id="1155" loc="1243">ξύμπας ̓Αχαιῶν λαός, ἐν δὲ τοῖς ἐγώ.</TextUnit>
    <TextUnit id="1156" loc="1244">σοφὸς πεφυκὼς οὐδὲν ἐξαυδᾷς σοφόν.</TextUnit>
    <TextUnit id="1157" loc="1245">σὺ δ' οὔτε φωνεῖς οὔτε δρασείεις σοφά.</TextUnit>
    <TextUnit id="1158" loc="1246">ἀλλ' εἰ δίκαια, τῶν σοφῶν κρείσσω τάδε.</TextUnit>
    <TextUnit id="1159" loc="1247">καὶ πῶς δίκαιον, ἅ γ' ἔλαβες βουλαῖς ἐμαῖς, πάλιν μεθεῖναι ταῦτα;   τὴν ἁμαρτίαν</TextUnit>
    <TextUnit id="1160" loc="1248">αἰσχρὰν ἁμαρτὼν ἀναλαβεῖν πειράσομαι.</TextUnit>
    <TextUnit id="1161" loc="1250">στρατὸν δ' ̓Αχαιῶν οὐ φοβεῖ, πράσσων τάδε;</TextUnit>
    <TextUnit id="1162" loc="1251">ξὺν τῷ δικαίῳ τὸν σὸν οὐ ταρβῶ φόβον.</TextUnit>
    <TextUnit id="1163" loc="1252">ξὺν τῷ δικαίῳ χεὶρ ἐμή ς' ἀναγκάσει.</TextUnit>
    <TextUnit id="1164" loc="1253">ἀλλ' οὐδέ τοι σῇ χειρὶ πείθομαι τὸ δρᾶν.</TextUnit>
    <TextUnit id="1165" loc="1254">οὔ τἄρα Τρωσίν, ἀλλὰ σοὶ μαχούμεθα.   ἴτω τὸ μέλλον.   χεῖρα δεξιὰν ὁρᾷς κώπης ἐπιψαύουσαν;   ἀλλὰ κἀμέ τοι</TextUnit>
    <TextUnit id="1166" loc="1255">ταὐτὸν τόδ' ὄψει δρῶντα κοὐ μέλλοντ' ἔτι.</TextUnit>
    <TextUnit id="1167" loc="1256">καίτοι ς' ἐάσω: τῷ δὲ σύμπαντι στρατῷ</TextUnit>
    <TextUnit id="1168" loc="1257">λέξω τάδ' ἐλθών, ὅς σε τιμωρήσεται.</TextUnit>
    <TextUnit id="1169" loc="1260">ἐσωφρόνησας: κἂν τὰ λοίφ' οὕτω φρονῇς,</TextUnit>
    <TextUnit id="1170" loc="1261">ἴσως ἂν ἐκτὸς κλαυμάτων ἔχοις πόδα.</TextUnit>
    <TextUnit id="1171" loc="1262">σὺ δ', ὦ Ποίαντος παῖ, Φιλοκτήτην λέγω,</TextUnit>
    <TextUnit id="1172" loc="1263">ἔξελθ', ἀμείψας τάσδε πετρήρεις στέγας.</TextUnit>
    <TextUnit id="1173" loc="1264">τίς αὖ παρ' ἄντροις θόρυβος ἵσταται βοῆς;</TextUnit>
    <TextUnit id="1174" loc="1265">τί μ' ἐκκαλεῖσθε; τοῦ κεχρημένοι, ξένοι;</TextUnit>
    <TextUnit id="1175" loc="1266">ὤμοι: κακὸν τὸ χρῆμα. μῶν τί μοι νέα</TextUnit>
    <TextUnit id="1176" loc="1267">πάρεστε πρὸς κακοῖσι πέμποντες κακά;</TextUnit>
    <TextUnit id="1177" loc="1268">θάρσει: λόγους δ' ἄκουσον οὓς ἥκω φέρων.</TextUnit>
    <TextUnit id="1178" loc="1269">δέδοικ' ἔγωγε: καὶ τὰ πρὶν γὰρ ἐκ λόγων</TextUnit>
    <TextUnit id="1179" loc="1270">καλῶν κακῶς ἔπραξα, σοῖς πεισθεὶς λόγοις.</TextUnit>
    <TextUnit id="1180" loc="1271">οὔκουν ἔνεστι καὶ μεταγνῶναι πάλιν;</TextUnit>
    <TextUnit id="1181" loc="1272">τοιοῦτος ἦσθα τοῖς λόγοισι χὤτε μου</TextUnit>
    <TextUnit id="1182" loc="1273">τὰ τόξ' ἔκλεπτες, πιστός, ἀτηρὸς λάθρᾳ.</TextUnit>
    <TextUnit id="1183" loc="1274">ἀλλ' οὔ τι μὴν νῦν: βούλομαι δέ σου κλύειν,</TextUnit>
    <TextUnit id="1184" loc="1275">πότερα δέδοκταί σοι μένοντι καρτερεῖν ἢ πλεῖν μεθ' ἡμῶν;   παῦε, μὴ λέξῃς πέρα:</TextUnit>
    <TextUnit id="1185" loc="1276">μάτην γὰρ ἃν εἴπῃς γε πάντ' εἰρήσεται.   οὕτω δέδοκται;   καὶ πέρα γ' ἴσθ' ἢ λέγω.</TextUnit>
    <TextUnit id="1186" loc="1277">ἀλλ' ἤθελον μὲν ἄν σε πεισθῆναι λόγοις</TextUnit>
    <TextUnit id="1187" loc="1278">ἐμοῖσιν: εἰ δὲ μή τι πρὸς καιρὸν λέγων κυρῶ, πέπαυμαι.   πάντα γὰρ φράσεις μάτην.</TextUnit>
    <TextUnit id="1188" loc="1279">οὐ γάρ ποτ' εὔνουν τὴν ἐμὴν κτήσει φρένα,</TextUnit>
    <TextUnit id="1189" loc="1280">ὅστις γ' ἐμοῦ δόλοισι τὸν βίον λαβὼν</TextUnit>
    <TextUnit id="1190" loc="1281">ἀπεστέρηκας, κᾆτα νουθετεῖς ἐμὲ</TextUnit>
    <TextUnit id="1191" loc="1282">ἐλθών, ἀρίστου πατρὸς αἴσχιστος γεγώς.</TextUnit>
    <TextUnit id="1192" loc="1285">ὄλοισθ', ̓Ατρεῖδαι μὲν μάλιστ', ἔπειτα δὲ ὁ Λαρτίου παῖς καὶ σύ.   μὴ 'πεύξῃ πέρα:</TextUnit>
    <TextUnit id="1193" loc="1286">δέχου δὲ χειρὸς ἐξ ἐμῆς βέλη τάδε.</TextUnit>
    <TextUnit id="1194" loc="1287">πῶς εἶπας; ἆρα δεύτερον δολούμεθα;</TextUnit>
    <TextUnit id="1195" loc="1288">ἀπώμος' ἁγνὸν Ζηνὸς ὑψίστου σέβας.</TextUnit>
    <TextUnit id="1196" loc="1290">ὦ φίλτατ' εἰπών, εἰ λέγεις ἐτήτυμα.</TextUnit>
    <TextUnit id="1197" loc="1291">τοὔργον παρέσται φανερόν: ἀλλὰ δεξιὰν</TextUnit>
    <TextUnit id="1198" loc="1292">πρότεινε χεῖρα, καὶ κράτει τῶν σῶν ὅπλων.</TextUnit>
    <TextUnit id="1199" loc="1293">ἐγὼ δ' ἀπαυδῶ γ', ᾧ θεοὶ ξυνίστορες,</TextUnit>
    <TextUnit id="1200" loc="1294">ὑπέρ τ' ̓Ατρειδῶν τοῦ τε σύμπαντος στρατοῦ.</TextUnit>
    <TextUnit id="1201" loc="1295">τέκνον, τίνος φώνημα, μῶν ̓Οδυσσέως, ἐπῃσθόμην;   σάφ' ἴσθι: καὶ πέλας γ' ὁρᾷς,</TextUnit>
    <TextUnit id="1202" loc="1296">ὅς ς' ἐς τὰ Τροίας πεδί' ἀποστελῶ βίᾳ,</TextUnit>
    <TextUnit id="1203" loc="1297">ἐάν τ' ̓Αχιλλέως παῖς ἐάν τε μὴ θέλῃ:</TextUnit>
    <TextUnit id="1204" loc="1300">ἀλλ' οὔ τι χαίρων, ἢν τόδ' ὀρθωθῇ βέλος.</TextUnit>
    <TextUnit id="1205" loc="1301">ἆ, μηδαμῶς, μή, πρὸς θεῶν, μεθῇς βέλος.</TextUnit>
    <TextUnit id="1206" loc="1302">μέθες με, πρὸς θεῶν, χεῖρα, φίλτατον τέκνον.   οὐκ ἂν μεθείην.   φεῦ: τί μ' ἄνδρα πολέμιον</TextUnit>
    <TextUnit id="1207" loc="1303">ἐχθρόν τ' ἀφείλου μὴ κτανεῖν τόξοις ἐμοῖς;</TextUnit>
    <TextUnit id="1208" loc="1305">ἀλλ' οὔτ' ἐμοὶ τοῦτ' ἐστὶν οὔτε σοὶ καλόν.</TextUnit>
    <TextUnit id="1209" loc="1306">ἀλλ' οὖν τοσοῦτόν γ' ἴσθι, τοὺς πρώτους στρατοῦ,</TextUnit>
    <TextUnit id="1210" loc="1307">τοὺς τῶν ̓Αχαιῶν ψευδοκήρυκας, κακοὺς</TextUnit>
    <TextUnit id="1211" loc="1308">ὄντας πρὸς αἰχμήν, ἐν δὲ τοῖς λόγοις θρασεῖς.</TextUnit>
    <TextUnit id="1212" loc="1309">εἶεν: τὰ μὲν δὴ τόξ' ἔχεις, κοὐκ ἔσθ' ὅτου</TextUnit>
    <TextUnit id="1213" loc="1310">ὀργὴν ἔχοις ἂν οὐδὲ μέμψιν εἰς ἐμέ.</TextUnit>
    <TextUnit id="1214" loc="1310">ξύμφημι: τὴν φύσιν δ' ἔδειξας, ὦ τέκνον,</TextUnit>
    <TextUnit id="1215" loc="1311">ἐξ ἧς ἔβλαστες, οὐχὶ Σισύφου πατρός,</TextUnit>
    <TextUnit id="1216" loc="1312">ἀλλ' ἐξ ̓Αχιλλέως, ὃς μετὰ ζώντων ὅτ' ἦν</TextUnit>
    <TextUnit id="1217" loc="1313">ἤκου' ἄριστα, νῦν δὲ τῶν τεθνηκότων.</TextUnit>
    <TextUnit id="1218" loc="1314">ἥσθην πατέρα τὸν ἀμὸν εὐλογοῦντά σε</TextUnit>
    <TextUnit id="1219" loc="1315">αὐτόν τ' ἔμ': ὧν δέ σου τυχεῖν ἐφίεμαι,</TextUnit>
    <TextUnit id="1220" loc="1316">ἄκουσον. ἀνθρώποισι τὰς μὲν ἐκ θεῶν</TextUnit>
    <TextUnit id="1221" loc="1317">τύχας δοθείσας ἔστ' ἀναγκαῖον φέρειν:</TextUnit>
    <TextUnit id="1222" loc="1318">ὅσοι δ' ἑκουσίοισιν ἔγκεινται βλάβαις,</TextUnit>
    <TextUnit id="1223" loc="1319">ὥσπερ σύ, τούτοις οὔτε συγγνώμην ἔχειν</TextUnit>
    <TextUnit id="1224" loc="1320">δίκαιόν ἐστιν οὔτ' ἐποικτίρειν τινά.</TextUnit>
    <TextUnit id="1225" loc="1321">σὺ δ' ἠγρίωσαι, κοὔτε σύμβουλον δέχει,</TextUnit>
    <TextUnit id="1226" loc="1322">ἐάν τε νουθετῇ τις εὐνοίᾳ λέγων,</TextUnit>
    <TextUnit id="1227" loc="1323">στυγεῖς, πολέμιον δυσμενῆ θ' ἡγούμενος.</TextUnit>
    <TextUnit id="1228" loc="1324">ὅμως δὲ λέξω: Ζῆνα δ' ὅρκιον καλῶ:</TextUnit>
    <TextUnit id="1229" loc="1325">καὶ ταῦτ' ἐπίστω καὶ γράφου φρενῶν ἔσω.</TextUnit>
    <TextUnit id="1230" loc="1326">σὺ γὰρ νοσεῖς τόδ' ἄλγος ἐκ θείας τύχης,</TextUnit>
    <TextUnit id="1231" loc="1327">Χρύσης πελασθεὶς φύλακος, ὃς τὸν ἀκαλυφῆ</TextUnit>
    <TextUnit id="1232" loc="1328">σηκὸν φυλάσσει κρύφιος οἰκουρῶν ὄφις:</TextUnit>
    <TextUnit id="1233" loc="1329">καὶ παῦλαν ἴσθι τῆσδε μή ποτ' ἂν τυχεῖν</TextUnit>
    <TextUnit id="1234" loc="1330">νόσου βαρείας, ἕως ἂν αὑτὸς ἥλιος</TextUnit>
    <TextUnit id="1235" loc="1331">ταύτῃ μὲν αἴρῃ, τῇδε δ' αὖ δύνῃ πάλιν,</TextUnit>
    <TextUnit id="1236" loc="1332">πρὶν ἂν τὰ Τροίας πεδί' ἑκὼν αὐτὸς μόλῃς,</TextUnit>
    <TextUnit id="1237" loc="1333">καὶ τοῖν παρ' ἡμῖν ἐντυχὼν ̓Ασκληπίδαιν</TextUnit>
    <TextUnit id="1238" loc="1334">νόσου μαλαχθῇς τῆσδε, καὶ τὰ πέργαμα</TextUnit>
    <TextUnit id="1239" loc="1335">ξὺν τοῖσδε τόξοις ξύν τ' ἐμοὶ πέρσας φανῇς.</TextUnit>
    <TextUnit id="1240" loc="1336">ὡς δ' οἶδα ταῦτα τῇδ' ἔχοντ' ἐγὼ φράσω.</TextUnit>
    <TextUnit id="1241" loc="1337">ἀνὴρ γὰρ ἡμῖν ἐστιν ἐκ Τροίας ἁλούς,</TextUnit>
    <TextUnit id="1242" loc="1338">̔́Ελενος ἀριστόμαντις, ὃς λέγει σαφῶς</TextUnit>
    <TextUnit id="1243" loc="1339">ὡς δεῖ γενέσθαι ταῦτα: καὶ πρὸς τοῖσδ' ἔτι</TextUnit>
    <TextUnit id="1244" loc="1340">ὡς ἔστ' ἀνάγκη τοῦ παρεστῶτος θέρους</TextUnit>
    <TextUnit id="1245" loc="1341">Τροίαν ἁλῶναι πᾶσαν: ἢ δίδως' ἑκὼν</TextUnit>
    <TextUnit id="1246" loc="1342">κτείνειν ἑαυτόν, ἢν τάδε ψευσθῇ λέγων.</TextUnit>
    <TextUnit id="1247" loc="1343">ταῦτ' οὖν ἐπεὶ κάτοισθα, συγχώρει θέλων.</TextUnit>
    <TextUnit id="1248" loc="1344">καλὴ γὰρ ἡ 'πίκτησις, ̔Ελλήνων ἕνα</TextUnit>
    <TextUnit id="1249" loc="1345">κριθέντ' ἄριστον τοῦτο μὲν παιωνίας</TextUnit>
    <TextUnit id="1250" loc="1346">ἐς χεῖρας ἐλθεῖν, εἶτα τὴν πολύστονον</TextUnit>
    <TextUnit id="1251" loc="1347">Τροίαν ἑλόντα κλέος ὑπέρτατον λαβεῖν.</TextUnit>
    <TextUnit id="1252" loc="1348">ὦ στυγνὸς αἰών, τί με, τί δῆτ' ἔχεις ἄνω</TextUnit>
    <TextUnit id="1253" loc="1349">βλέποντα κοὐκ ἀφῆκας εἰς ̔́Αιδου μολεῖν;</TextUnit>
    <TextUnit id="1254" loc="1350">οἴμοι, τί δράσω; πῶς ἀπιστήσω λόγοις</TextUnit>
    <TextUnit id="1255" loc="1351">τοῖς τοῦδ', ὃς εὔνους ὢν ἐμοὶ παρῄνεσεν;</TextUnit>
    <TextUnit id="1256" loc="1352">ἀλλ' εἰκάθω δῆτ'; εἶτα πῶς ὁ δύσμορος</TextUnit>
    <TextUnit id="1257" loc="1353">εἰς φῶς τάδ' ἔρξας εἶμι; τῷ προσήγορος;</TextUnit>
    <TextUnit id="1258" loc="1354">πῶς, ὦ τὰ πάντ' ἰδόντες ἀμφ' ἐμοὶ κύκλοι,</TextUnit>
    <TextUnit id="1259" loc="1355">ταῦτ' ἐξανασχήσεσθε, τοῖσιν ̓Ατρέως</TextUnit>
    <TextUnit id="1260" loc="1356">ἐμὲ ξυνόντα παισίν, οἵ μ' ἀπώλεσαν;</TextUnit>
    <TextUnit id="1261" loc="1357">πῶς τῷ πανώλει παιδὶ τῷ Λαερτίου;</TextUnit>
    <TextUnit id="1262" loc="1358">οὐ γάρ με τἄλγος τῶν παρελθόντων δάκνει,</TextUnit>
    <TextUnit id="1263" loc="1359">ἀλλ' οἷα χρὴ παθεῖν με πρὸς τούτων ἔτι</TextUnit>
    <TextUnit id="1264" loc="1360">δοκῶ προλεύσσειν: οἷς γὰρ ἡ γνώμη κακῶν</TextUnit>
    <TextUnit id="1265" loc="1360">μήτηρ γένηται, τἄλλα παιδεύει κακούς.</TextUnit>
    <TextUnit id="1266" loc="1361">καὶ σοῦ δ' ἔγωγε θαυμάσας ἔχω τόδε.</TextUnit>
    <TextUnit id="1267" loc="1362">χρῆν γάρ σε μήτ' αὐτόν ποτ' ἐς Τροίαν μολεῖν</TextUnit>
    <TextUnit id="1268" loc="1363">ἡμᾶς τ' ἀπείργειν, οἵ γέ σου καθύβρισαν,</TextUnit>
    <TextUnit id="1269" loc="1364">πατρὸς γέρας συλῶντες, εἶτα τοῖσδε σὺ</TextUnit>
    <TextUnit id="1270" loc="1365">εἶ ξυμμαχήσων, κἄμ' ἀναγκάζεις τόδε;</TextUnit>
    <TextUnit id="1271" loc="1366">μὴ δῆτα, τέκνον: ἀλλ' ἅ μοι ξυνώμοσας,</TextUnit>
    <TextUnit id="1272" loc="1367">πέμψον πρὸς οἴκους: καὐτὸς ἐν Σκύρῳ μένων</TextUnit>
    <TextUnit id="1273" loc="1368">ἔα κακῶς αὐτοὺς ἀπόλλυσθαι κακούς.</TextUnit>
    <TextUnit id="1274" loc="1370">χοὔτω διπλῆν μὲν ἐξ ἐμοῦ κτήσει χάριν,</TextUnit>
    <TextUnit id="1275" loc="1371">διπλῆν δὲ πατρός, κοὐ κακοὺς ἐπωφελῶν</TextUnit>
    <TextUnit id="1276" loc="1372">δόξεις ὁμοῖος τοῖς κακοῖς πεφυκέναι.</TextUnit>
    <TextUnit id="1277" loc="1373">λέγεις μὲν εἰκότ', ἀλλ' ὅμως σε βούλομαι</TextUnit>
    <TextUnit id="1278" loc="1374">θεοῖς τε πιστεύσαντα τοῖς τ' ἐμοῖς λόγοις</TextUnit>
    <TextUnit id="1279" loc="1375">φίλου μετ' ἀνδρὸς τοῦδε τῆσδ' ἐκπλεῖν χθονός.</TextUnit>
    <TextUnit id="1280" loc="1376">ἦ πρὸς τὰ Τροίας πεδία καὶ τὸν ̓Ατρέως</TextUnit>
    <TextUnit id="1281" loc="1377">ἔχθιστον υἱὸν τῷδε δυστήνῳ ποδί;</TextUnit>
    <TextUnit id="1282" loc="1378">πρὸς τοὺς μὲν οὖν σε τήνδε τ' ἔμπυον βάσιν</TextUnit>
    <TextUnit id="1283" loc="1379">παύσοντας ἄλγους κἀποσώσοντας νόσου.</TextUnit>
    <TextUnit id="1284" loc="1380">ὦ δεινὸν αἶνον αἰνέσας, τί φής ποτε;</TextUnit>
    <TextUnit id="1285" loc="1381">ἃ σοί τε κἀμοὶ λῷσθ' ὁρῶ τελούμενα.</TextUnit>
    <TextUnit id="1286" loc="1382">καὶ ταῦτα λέξας οὐ καταισχύνει θεούς;</TextUnit>
    <TextUnit id="1287" loc="1383">πῶς γάρ τις αἰσχύνοιτ' ἂν ὠφελῶν φίλους:</TextUnit>
    <TextUnit id="1288" loc="1384">λέγεις δ' ̓Ατρείδαις ὄφελος ἢ 'π' ἐμοὶ τόδε;</TextUnit>
    <TextUnit id="1289" loc="1385">σοί που, φίλος γ' ὤν, χὠ λόγος τοιόσδε μου.</TextUnit>
    <TextUnit id="1290" loc="1386">πῶς, ὅς γε τοῖς ἐχθροῖσί μ' ἐκδοῦναι θέλεις;</TextUnit>
    <TextUnit id="1291" loc="1387">ὦ τᾶν, διδάσκου μὴ θρασύνεσθαι κακοῖς.</TextUnit>
    <TextUnit id="1292" loc="1388">ὀλεῖς με, γιγνώσκω σε, τοῖσδε τοῖς λόγοις.</TextUnit>
    <TextUnit id="1293" loc="1389">οὔκουν ἔγωγε: φημὶ δ' οὔ σε μανθάνειν.</TextUnit>
    <TextUnit id="1294" loc="1390">ἐγὼ οὐκ ̓Ατρείδας ἐκβαλόντας οἶδά με;</TextUnit>
    <TextUnit id="1295" loc="1391">ἀλλ' ἐκβαλόντες εἰ πάλιν σώσους' ὅρα.</TextUnit>
    <TextUnit id="1296" loc="1392">οὐδέποθ' ἑκόντα γ' ὥστε τὴν Τροίαν ἰδεῖν.</TextUnit>
    <TextUnit id="1297" loc="1393">τί δῆτ' ἂν ἡμεῖς δρῷμεν, εἰ σέ γ' ἐν λόγοις</TextUnit>
    <TextUnit id="1298" loc="1394">πείσειν δυνησόμεσθα μηδὲν ὧν λέγω;</TextUnit>
    <TextUnit id="1299" loc="1395">ὡς ῥᾷστ' ἐμοὶ μὲν τῶν λόγων λῆξαι, σὲ δὲ</TextUnit>
    <TextUnit id="1300" loc="1396">ζῆν, ὥσπερ ἤδη ζῇς, ἄνευ σωτηρίας.</TextUnit>
    <TextUnit id="1301" loc="1397">ἔα με πάσχειν ταῦθ' ἅπερ παθεῖν με δεῖ:</TextUnit>
    <TextUnit id="1302" loc="1398">ἃ δ' ᾔνεσάς μοι δεξιᾶς ἐμῆς θιγών,</TextUnit>
    <TextUnit id="1303" loc="1399">πέμπειν πρὸς οἴκους, ταῦτά μοι πρᾶξον, τέκνον,</TextUnit>
    <TextUnit id="1304" loc="1400">καὶ μὴ βράδυνε μηδ' ἐπιμνησθῇς ἔτι</TextUnit>
    <TextUnit id="1305" loc="1401">Τροίας: ἅλις γάρ μοι τεθρήνηται γόοις.    εἰ δοκεῖ, στείχωμεν.  ὦ γενναῖον εἰρηκὼς ἔπος.  ἀντέρειδε νῦν βάσιν σήν.  εἰς ὅσον γ' ἐγὼ σθένω.  αἰτίαν δὲ πῶς ̓Αχαιῶν φεύξομαι;  μὴ φροντίσῃς.  τί γάρ, ἐὰν πορθῶσι χώραν τὴν ἐμήν;  ἐγὼ παρὼν  τίνα προσωφέλησιν ἔρξεις;  βέλεσι τοῖς ̔Ηρακλέους  πῶς λέγεις;  εἴρξω πελάζειν.  στεῖχε προσκύσας χθόνα.</TextUnit>
    <TextUnit id="1306" loc="1402">μήπω γε, πρὶν ἂν τῶν ἡμετέρων</TextUnit>
    <TextUnit id="1307" loc="1403">ἀίῃς μύθων, παῖ Ποίαντος:</TextUnit>
    <TextUnit id="1308" loc="1410">φάσκειν δ' αὐδὴν τὴν ̔Ηρακλέους</TextUnit>
    <TextUnit id="1309" loc="1411">ἀκοῇ τε κλύειν λεύσσειν τ' ὄψιν.</TextUnit>
    <TextUnit id="1310" loc="1412">τὴν σὴν δ' ἥκω χάριν οὐρανίας</TextUnit>
    <TextUnit id="1311" loc="1413">ἕδρας προλιπών,</TextUnit>
    <TextUnit id="1312" loc="1415">τὰ Διός τε φράσων βουλεύματά σοι</TextUnit>
    <TextUnit id="1313" loc="1416">κατερητύσων θ' ὁδὸν ἣν στέλλει:</TextUnit>
    <TextUnit id="1314" loc="1417">σὺ δ' ἐμῶν μύθων ἐπάκουσον.</TextUnit>
    <TextUnit id="1315" loc="1418">καὶ πρῶτα μέν σοι τὰς ἐμὰς λέξω τύχας,</TextUnit>
    <TextUnit id="1316" loc="1419">ὅσους πονήσας καὶ διεξελθὼν πόνους</TextUnit>
    <TextUnit id="1317" loc="1420">ἀθάνατον ἀρετὴν ἔσχον, ὡς πάρεσθ' ὁρᾶν.</TextUnit>
    <TextUnit id="1318" loc="1421">καὶ σοί, σάφ' ἴσθι, τοῦτ' ὀφείλεται παθεῖν,</TextUnit>
    <TextUnit id="1319" loc="1422">ἐκ τῶν πόνων τῶνδ' εὐκλεᾶ θέσθαι βίον.</TextUnit>
    <TextUnit id="1320" loc="1423">ἐλθὼν δὲ σὺν τῷδ' ἀνδρὶ πρὸς τὸ Τρωικὸν</TextUnit>
    <TextUnit id="1321" loc="1424">πόλισμα, πρῶτον μὲν νόσου παύσει λυγρᾶς,</TextUnit>
    <TextUnit id="1322" loc="1425">ἀρετῇ τε πρῶτος ἐκκριθεὶς στρατεύματος,</TextUnit>
    <TextUnit id="1323" loc="1426">Πάριν μέν, ὃς τῶνδ' αἴτιος κακῶν ἔφυ,</TextUnit>
    <TextUnit id="1324" loc="1427">τόξοισι τοῖς ἐμοῖσι νοσφιεῖς βίου,</TextUnit>
    <TextUnit id="1325" loc="1428">πέρσεις τε Τροίαν, σκῦλά τ' εἰς μέλαθρα σὰ</TextUnit>
    <TextUnit id="1326" loc="1429">πέμψεις, ἀριστεῖ' ἐκλαβὼν στρατεύματος,</TextUnit>
    <TextUnit id="1327" loc="1430">Ποίαντι πατρὶ πρὸς πάτρας Οἴτης πλάκα.</TextUnit>
    <TextUnit id="1328" loc="1431">ἃ δ' ἂν λάβῃς σὺ σκῦλα τοῦδε τοῦ στρατοῦ,</TextUnit>
    <TextUnit id="1329" loc="1432">τόξων ἐμῶν μνημεῖα πρὸς πυρὰν ἐμὴν</TextUnit>
    <TextUnit id="1330" loc="1433">κόμιζε. καὶ σοὶ ταῦτ', ̓Αχιλλέως τέκνον,</TextUnit>
    <TextUnit id="1331" loc="1434">παρῄνες': οὔτε γὰρ σὺ τοῦδ' ἄτερ σθένεις</TextUnit>
    <TextUnit id="1332" loc="1435">ἑλεῖν τὸ Τροίας πεδίον οὔθ' οὗτος σέθεν.</TextUnit>
    <TextUnit id="1333" loc="1436">ἀλλ' ὡς λέοντε συννόμω φυλάσσετον</TextUnit>
    <TextUnit id="1334" loc="1437">οὗτος σὲ καὶ σὺ τόνδ': ἐγὼ δ' ̓Ασκληπιὸν</TextUnit>
    <TextUnit id="1335" loc="1438">παυστῆρα πέμψω σῆς νόσου πρὸς ̓́Ιλιον.</TextUnit>
    <TextUnit id="1336" loc="1439">τὸ δεύτερον γὰρ τοῖς ἐμοῖς αὐτὴν χρεὼν</TextUnit>
    <TextUnit id="1337" loc="1440">τόξοις ἁλῶναι. τοῦτο δ' ἐννοεῖθ', ὅταν</TextUnit>
    <TextUnit id="1338" loc="1441">πορθῆτε γαῖαν, εὐσεβεῖν τὰ πρὸς θεούς:</TextUnit>
    <TextUnit id="1339" loc="1442">ὡς τἄλλα πάντα δεύτερ' ἡγεῖται πατὴρ</TextUnit>
    <TextUnit id="1340" loc="1443">Ζεύς: οὐ γὰρ εὐσέβεια συνθνῄσκει βροτοῖς:</TextUnit>
    <TextUnit id="1341" loc="1444">κἂν ζῶσι κἂν θάνωσιν, οὐκ ἀπόλλυται.</TextUnit>
    <TextUnit id="1342" loc="1445">ὦ φθέγμα ποθεινὸν ἐμοὶ πέμψας</TextUnit>
    <TextUnit id="1343" loc="1446">χρόνιός τε φανείς,</TextUnit>
    <TextUnit id="1344" loc="1447">οὐκ ἀπιθήσω τοῖς σοῖς μύθοις.</TextUnit>
    <TextUnit id="1345" loc="1448">κἀγὼ γνώμην ταύτῃ τίθεμαι.</TextUnit>
    <TextUnit id="1346" loc="1449">μή νυν χρόνιοι μέλλετε πράσσειν:</TextUnit>
    <TextUnit id="1347" loc="1450">καιρὸς καὶ πλοῦς</TextUnit>
    <TextUnit id="1348" loc="1451">ὅδ' ἐπείγει γὰρ κατὰ πρύμνην.</TextUnit>
    <TextUnit id="1349" loc="1452">φέρε νυν στείχων χώραν καλέσω.</TextUnit>
    <TextUnit id="1350" loc="1453">χαῖρ', ὦ μέλαθρον ξύμφρουρον ἐμοί,</TextUnit>
    <TextUnit id="1351" loc="1454">νύμφαι τ' ἔνυδροι λειμωνιάδες,</TextUnit>
    <TextUnit id="1352" loc="1455">καὶ κτύπος ἄρσην πόντου προβολῆς,</TextUnit>
    <TextUnit id="1353" loc="1456">οὗ πολλάκι δὴ τοὐμὸν ἐτέγχθη</TextUnit>
    <TextUnit id="1354" loc="1457">κρᾶτ' ἐνδόμυχον πληγαῖσι νότου,</TextUnit>
    <TextUnit id="1355" loc="1458">πολλὰ δὲ φωνῆς τῆς ἡμετέρας</TextUnit>
    <TextUnit id="1356" loc="1459">̔Ερμαῖον ὄρος παρέπεμψεν ἐμοὶ</TextUnit>
    <TextUnit id="1357" loc="1460">στόνον ἀντίτυπον χειμαζομένῳ.</TextUnit>
    <TextUnit id="1358" loc="1461">νῦν δ', ὦ κρῆναι Λύκιόν τε ποτόν,</TextUnit>
    <TextUnit id="1359" loc="1462">λείπομεν ὑμᾶς, λείπομεν ἤδη</TextUnit>
    <TextUnit id="1360" loc="1463">δόξης οὔ ποτε τῆσδ' ἐπιβάντες.</TextUnit>
    <TextUnit id="1361" loc="1464">χαῖρ', ὦ Λήμνου πέδον ἀμφίαλον,</TextUnit>
    <TextUnit id="1362" loc="1465">καί μ' εὐπλοίᾳ πέμψον ἀμέμπτως,</TextUnit>
    <TextUnit id="1363" loc="1466">ἔνθ' ἡ μεγάλη Μοῖρα κομίζει</TextUnit>
    <TextUnit id="1364" loc="1467">γνώμη τε φίλων χὠ πανδαμάτωρ</TextUnit>
    <TextUnit id="1365" loc="1468">δαίμων, ὃς ταῦτ' ἐπέκρανεν.</TextUnit>
    <TextUnit id="1366" loc="1469">χωρῶμεν δὴ πάντες ἀολλεῖς,</TextUnit>
    <TextUnit id="1367" loc="1470">νύμφαις ἁλίαισιν ἐπευξάμενοι</TextUnit>
    <TextUnit id="1368" loc="1471">νόστου σωτῆρας ἱκέσθαι.</TextUnit>
  </Text>
</TessDocument>
