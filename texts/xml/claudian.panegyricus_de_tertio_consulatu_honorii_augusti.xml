<?xml version="1.0" encoding="UTF-8"?>
<TessDocument id="claudian.panegyricus_de_tertio_consulatu_honorii_augusti">
  <Metadata>
    <Author>claudian</Author>
    <Display>Panegyricus de tertio consulatu Honorii Augusti</Display>
    <Abbr>claud. 3 hon.</Abbr>
    <Lang>la</Lang>
    <Prose>0</Prose>
    <PrintSource>Claudian, Vol 1. Claudianus, Claudius. Maurice Platnaeur. William Heinemann; G.P. Putnam's Sons. London; New York. 1922.</PrintSource>
    <DigitalSourceDisplay>Perseus</DigitalSourceDisplay>
    <DigitalSourceURL>http://www.perseus.tufts.edu/hopper/text?doc=Perseus%3atext%3a2008.01.0696</DigitalSourceURL>
    <AddedBy/>
    <URI>urn:cts:latinLit:stoa0089.stoa010.perseus-lat1</URI>
  </Metadata>
  <Text>
    <TextUnit id="0" loc="praef.1">Parvos non aquilis fas est educere fetus</TextUnit>
    <TextUnit id="1" loc="praef.2">ante fidem soils iudiciumque poli.</TextUnit>
    <TextUnit id="2" loc="praef.3">nam pater, excusso saluit cum tegmine proles</TextUnit>
    <TextUnit id="3" loc="praef.4">ovaque maternus rupit hiulca tepor,</TextUnit>
    <TextUnit id="4" loc="praef.5">protinus implumes convertit ad aethera nidos</TextUnit>
    <TextUnit id="5" loc="praef.6">et recto flammas imperat ore pati.</TextUnit>
    <TextUnit id="6" loc="praef.7">consulit ardentes radios et luce magistra</TextUnit>
    <TextUnit id="7" loc="praef.8">natorum vires ingeniumque probat.</TextUnit>
    <TextUnit id="8" loc="praef.9">degenerem refugo torsit qui lumine visum,</TextUnit>
    <TextUnit id="9" loc="praef.10">unguibus hunc saevis ira paterna ferit.</TextUnit>
    <TextUnit id="10" loc="praef.11">exploratores oculis qui pertulit ignes</TextUnit>
    <TextUnit id="11" loc="praef.12">sustinuitque acie nobiliore diem,</TextUnit>
    <TextUnit id="12" loc="praef.13">nutritur volucrumque potens et fulminis heres,</TextUnit>
    <TextUnit id="13" loc="praef.14">gesturus summo tela trisulca Iovi.</TextUnit>
    <TextUnit id="14" loc="praef.15">me quoque Pieriis temptatum saepius antris</TextUnit>
    <TextUnit id="15" loc="praef.16">audet magna suo mittere Roma deo.</TextUnit>
    <TextUnit id="16" loc="praef.17">iam dominas aures, iam regia tecta meremur</TextUnit>
    <TextUnit id="17" loc="praef.18">et chelys Augusto iudice nostra sonat.</TextUnit>
    <TextUnit id="18" loc="1">Tertia Romulei sumant exordia fasces</TextUnit>
    <TextUnit id="19" loc="2">terque tuas ducat bellatrix pompa curules;</TextUnit>
    <TextUnit id="20" loc="3">festior annus eat cinctusque imitata Gabinos</TextUnit>
    <TextUnit id="21" loc="4">dives Hydaspeis augescat purpura gemmis;</TextUnit>
    <TextUnit id="22" loc="5">succedant armis trabeae, tentoria lictor</TextUnit>
    <TextUnit id="23" loc="6">ambiat et Latiae redeant ad signa secures,</TextUnit>
    <TextUnit id="24" loc="7">tuque o qui patrium curis aequalibus orbem</TextUnit>
    <TextUnit id="25" loc="8">Eoo cum fratre regis, precede secundis</TextUnit>
    <TextUnit id="26" loc="9">alitibus Phoebique novos ordire meatus,</TextUnit>
    <TextUnit id="27" loc="10">spes votumque poli, quem primo a limine vitae</TextUnit>
    <TextUnit id="28" loc="11">nutrix aula fovet, strictis quem fulgida telis</TextUnit>
    <TextUnit id="29" loc="12">inter laurigeros aluerunt castra triumphos.</TextUnit>
    <TextUnit id="30" loc="13">ardua privatos nescit Fortuna penates</TextUnit>
    <TextUnit id="31" loc="14">et regnum cum luce dedit. cognata potestas</TextUnit>
    <TextUnit id="32" loc="15">excepit Tyrio venerabile pignus in ostro</TextUnit>
    <TextUnit id="33" loc="16">lustravitque tuos aquilis victricibus ortus</TextUnit>
    <TextUnit id="34" loc="17">miles et in mediis cunabula praebuit hastis.</TextUnit>
    <TextUnit id="35" loc="18">te nascente ferox toto Germania Rheno</TextUnit>
    <TextUnit id="36" loc="19">intremuit movitque suas formidine silvas</TextUnit>
    <TextUnit id="37" loc="20">Caucasus et positis numen confessa pharetris</TextUnit>
    <TextUnit id="38" loc="21">ignavas Meroe traxit de crine sagittas.</TextUnit>
    <TextUnit id="39" loc="22">reptasti per scuta puer, regumque recentes</TextUnit>
    <TextUnit id="40" loc="23">exuviae tibi ludus erant, primusque solebas</TextUnit>
    <TextUnit id="41" loc="24">aspera complecti torvum post proelia patrem,</TextUnit>
    <TextUnit id="42" loc="25">signa triumphato quotiens flexisset ab Histro</TextUnit>
    <TextUnit id="43" loc="26">Arctoa de strage calens, et poscere partem</TextUnit>
    <TextUnit id="44" loc="27">de spoliis, Scythicos arcus aut rapta Gelonis</TextUnit>
    <TextUnit id="45" loc="28">cingula vel iaculum Daci vel frena Suebi.</TextUnit>
    <TextUnit id="46" loc="29">ille coruscanti clipeo te saepe volentem</TextUnit>
    <TextUnit id="47" loc="30">sustulit adridens et pectore pressit anhelo</TextUnit>
    <TextUnit id="48" loc="31">intrepidum ferri galeae nec triste timentem</TextUnit>
    <TextUnit id="49" loc="32">fulgur et ad summas tendentem brachia cristas,</TextUnit>
    <TextUnit id="50" loc="33">tum sic laetus ait: rex o stellantis Olympi,</TextUnit>
    <TextUnit id="51" loc="34">talis perdomito redeat mihi filius hoste,</TextUnit>
    <TextUnit id="52" loc="35">Hyrcanas populatus opes aut caede superbus</TextUnit>
    <TextUnit id="53" loc="36">Assyria, sic ense rubens, sic flamine crebro</TextUnit>
    <TextUnit id="54" loc="37">turbidus et grato respersus pulvere belli,</TextUnit>
    <TextUnit id="55" loc="38">armaque gaviso referat captiva parenti.‚Äù</TextUnit>
    <TextUnit id="56" loc="39">Mox ubi firmasti recto vestigia gressu,</TextUnit>
    <TextUnit id="57" loc="40">non tibi desidias molles nec marcida luxu</TextUnit>
    <TextUnit id="58" loc="41">otia nec somnos genitor permisit inertes,</TextUnit>
    <TextUnit id="59" loc="42">sed nova per duros instruxit membra labores</TextUnit>
    <TextUnit id="60" loc="43">et cruda teneras exercuit indole vires:</TextUnit>
    <TextUnit id="61" loc="44">frigora saeva pati, gravibus non cedere nimbis,</TextUnit>
    <TextUnit id="62" loc="45">aestivum tolerare iubar, transnare sonoras</TextUnit>
    <TextUnit id="63" loc="46">torrentum furias, ascensu vincere montes,</TextUnit>
    <TextUnit id="64" loc="47">planitiem cursu, valles et concava saltu,</TextUnit>
    <TextUnit id="65" loc="48">nec non in clipeo vigiles producere noctes,</TextUnit>
    <TextUnit id="66" loc="49">in galea potare nives, nunc spicula cornu</TextUnit>
    <TextUnit id="67" loc="50">tendere, nunc glandes Baleari spargere funda.</TextUnit>
    <TextUnit id="68" loc="51">quoque magis nimium pugnae inflammaret amorem,</TextUnit>
    <TextUnit id="69" loc="52">facta tui numerabat avi, quem litus adustae</TextUnit>
    <TextUnit id="70" loc="53">horrescit Libyae ratibusque impervia Thule:</TextUnit>
    <TextUnit id="71" loc="54">ille leves Mauros nec falso nomine Pictos</TextUnit>
    <TextUnit id="72" loc="55">edomuit Scottumque vago mucrone secutus</TextUnit>
    <TextUnit id="73" loc="56">fregit Hyperboreas remis audaeibus undas</TextUnit>
    <TextUnit id="74" loc="57">et geminis fulgens utroque sub axe tropacis</TextUnit>
    <TextUnit id="75" loc="58">Tethyos alternae refluas calcavit harenas.</TextUnit>
    <TextUnit id="76" loc="59">hos tibi virtutum stimulos, haec semina laudum,</TextUnit>
    <TextUnit id="77" loc="60">haec exempla dabat. non ocius hausit Achilles</TextUnit>
    <TextUnit id="78" loc="61">semiferi praecepta senis, seu cuspidis artes</TextUnit>
    <TextUnit id="79" loc="62">sive lyrae cantus medieas seu disceret herbas.</TextUnit>
    <TextUnit id="80" loc="63">Interea turbata fides, civilia rursus</TextUnit>
    <TextUnit id="81" loc="64">bella tonant dubiumque quatit discordia mundum.</TextUnit>
    <TextUnit id="82" loc="65">pro crimen superum, longi pro dedecus aevi:</TextUnit>
    <TextUnit id="83" loc="66">barbarus Hesperias exul possederat urbes</TextUnit>
    <TextUnit id="84" loc="67">sceptraque deiecto dederat Romana clienti.</TextUnit>
    <TextUnit id="85" loc="68">iam princeps molitur iter gentesque remotas</TextUnit>
    <TextUnit id="86" loc="69">colligit Aurorae, tumidus quascumque pererrat</TextUnit>
    <TextUnit id="87" loc="70">Euphrates, quas lustrat Halys, quas ditat Orontes;</TextUnit>
    <TextUnit id="88" loc="71">turiferos Arabes saltus, vada Caspia Medi,</TextUnit>
    <TextUnit id="89" loc="72">Armenii Phasin, Parthi liquere Niphaten.</TextUnit>
    <TextUnit id="90" loc="73">Quae tibi tum Martis rabies quantusque sequendi</TextUnit>
    <TextUnit id="91" loc="74">ardor erat? quanto flagrabant pectora voto</TextUnit>
    <TextUnit id="92" loc="75">optatas audire tubas campique cruenta</TextUnit>
    <TextUnit id="93" loc="76">tempestate frui truncisque inmergere plantas?</TextUnit>
    <TextUnit id="94" loc="77">ut leo, quem fulvae matris spelunca tegebat</TextUnit>
    <TextUnit id="95" loc="78">uberibus solitum pasci, cum crescere sensit</TextUnit>
    <TextUnit id="96" loc="79">ungue pedes et terga iubis et dentibus ora,</TextUnit>
    <TextUnit id="97" loc="80">iam negat imbelles epulas et rupe relicta</TextUnit>
    <TextUnit id="98" loc="81">Gaetulo comes ire patri stabulisque minari</TextUnit>
    <TextUnit id="99" loc="82">aestuat et celsi tabo sordere iuvenci.</TextUnit>
    <TextUnit id="100" loc="83">ille vetat rerumque tibi commendat habenas</TextUnit>
    <TextUnit id="101" loc="84">et sacro meritos ornat diademate crines.</TextUnit>
    <TextUnit id="102" loc="85">tantaque se rudibus pietas ostendit in annis,</TextUnit>
    <TextUnit id="103" loc="86">sic aetas animo cessit, quererentur ut omnes</TextUnit>
    <TextUnit id="104" loc="87">imperium tibi sero datum. Victoria velox</TextUnit>
    <TextUnit id="105" loc="88">auspiciis effecta tuis. Pugnastis uterque:</TextUnit>
    <TextUnit id="106" loc="89">tu fatis genitorque manu. te propter et Alpes</TextUnit>
    <TextUnit id="107" loc="90">invadi faciles cauto nec profuit hosti</TextUnit>
    <TextUnit id="108" loc="91">munitis haesisse locis: spes inrita valli</TextUnit>
    <TextUnit id="109" loc="92">concidit et scopulis patuerunt claustra revulsis.</TextUnit>
    <TextUnit id="110" loc="93">te propter gelidis Aquilo de monte procellis</TextUnit>
    <TextUnit id="111" loc="94">obruit adversas acies revolutaque tela</TextUnit>
    <TextUnit id="112" loc="95">vertit in auctores et turbine reppulit hastas</TextUnit>
    <TextUnit id="113" loc="96">o nimium dilecte deo, cui fundit ab antris</TextUnit>
    <TextUnit id="114" loc="97">Aeolus armatas hiemes, cui militat aether</TextUnit>
    <TextUnit id="115" loc="98">et coniurati veniunt ad classica venti.</TextUnit>
    <TextUnit id="116" loc="99">Alpinae rubuere nives, et Frigidus amnis</TextUnit>
    <TextUnit id="117" loc="100">mutatis fumavit aquis turbaque cadentum</TextUnit>
    <TextUnit id="118" loc="101">staret, ni rapidus iuvisset flumina sanguis.</TextUnit>
    <TextUnit id="119" loc="102">At ferus inventor scelerum traiecerat altum</TextUnit>
    <TextUnit id="120" loc="103">non uno mucrone latus, duplexque tepebat</TextUnit>
    <TextUnit id="121" loc="104">ensis, et ultrices in se converterat iras</TextUnit>
    <TextUnit id="122" loc="105">tandem iusta manus. iam libertate reducta,</TextUnit>
    <TextUnit id="123" loc="106">quamvis emeritum peteret natura reverti</TextUnit>
    <TextUnit id="124" loc="107">numen et auratas astrorum panderet arces</TextUnit>
    <TextUnit id="125" loc="108">nutaretque oneris venturi conscius Atlas,</TextUnit>
    <TextUnit id="126" loc="109">distulit Augustus cupido se credere caelo,</TextUnit>
    <TextUnit id="127" loc="110">dura tibi pacatum praesenti traderet orbem.</TextUnit>
    <TextUnit id="128" loc="111">nec mora: Bistoniis alacer consurgis ab oris,</TextUnit>
    <TextUnit id="129" loc="112">inter barbaricas ausus transire cohortes</TextUnit>
    <TextUnit id="130" loc="113">impavido vultu; linquis Rhodopeia saxa</TextUnit>
    <TextUnit id="131" loc="114">Orpheis animata modis; iuga deseris Oetes</TextUnit>
    <TextUnit id="132" loc="115">Herculeo damnata rogo; post Pelion intras</TextUnit>
    <TextUnit id="133" loc="116">Nereis inlustre toris; te pulcher Enipeus</TextUnit>
    <TextUnit id="134" loc="117">celsaque Dodone stupuit rursusque locutae</TextUnit>
    <TextUnit id="135" loc="118">in te Chaoniae moverunt carmina quercus.</TextUnit>
    <TextUnit id="136" loc="119">Illyrici legitur plaga litoris; arva teruntur</TextUnit>
    <TextUnit id="137" loc="120">Dalmatiae; Phrygii numerantur stagna Timavi.</TextUnit>
    <TextUnit id="138" loc="121">gaudent Italiae sublimibus oppida muris</TextUnit>
    <TextUnit id="139" loc="122">adventu sacrata tuo, summissus adorat</TextUnit>
    <TextUnit id="140" loc="123">Eridanus blandosque iubet mitescere fluctus</TextUnit>
    <TextUnit id="141" loc="124">et Phaethonteas solitae deflere ruinas</TextUnit>
    <TextUnit id="142" loc="125">roscida frondosae revocant electra sorores.</TextUnit>
    <TextUnit id="143" loc="126">Quanti tum iuvenes, quantae sprevere pudorem</TextUnit>
    <TextUnit id="144" loc="127">spectandi studio matres, puerisque severi</TextUnit>
    <TextUnit id="145" loc="128">certavere senes, cum tu genitoris amico</TextUnit>
    <TextUnit id="146" loc="129">exceptus gremio mediam veherere per urbem</TextUnit>
    <TextUnit id="147" loc="130">velaretque pios communis laurea currus!</TextUnit>
    <TextUnit id="148" loc="131">quis non Luciferum roseo cum Sole videri</TextUnit>
    <TextUnit id="149" loc="132">credidit aut iunctum Bromio radiare Tonantem?</TextUnit>
    <TextUnit id="150" loc="133">floret cristatis exercitus undique turmis,</TextUnit>
    <TextUnit id="151" loc="134">quisque sua te voce canens. praestringit aena</TextUnit>
    <TextUnit id="152" loc="135">lux oculos, nudique seges Mavortia ferri</TextUnit>
    <TextUnit id="153" loc="136">ingeminat splendore diem, pars nobilis arcu,</TextUnit>
    <TextUnit id="154" loc="137">pars longe iaculis, pars comminus horrida contis;</TextUnit>
    <TextUnit id="155" loc="138">hi volucres tollunt aquilas, hi picta draconum</TextUnit>
    <TextUnit id="156" loc="139">colla levant, multusque tumet per nubila serpens</TextUnit>
    <TextUnit id="157" loc="140">iratus stimulante Noto vivitque receptis</TextUnit>
    <TextUnit id="158" loc="141">flatibus et vario mentitur sibila tractu.</TextUnit>
    <TextUnit id="159" loc="142">Ut ventum ad sedes, cunctos discedere tectis</TextUnit>
    <TextUnit id="160" loc="143">dux iubet et generum compellat talibus ultro:</TextUnit>
    <TextUnit id="161" loc="144">bellipotens Stilicho, cuius mihi robur in armis,</TextUnit>
    <TextUnit id="162" loc="145">pace probata fides: quid enim per proelia gessi</TextUnit>
    <TextUnit id="163" loc="146">te sine? quem merui te non sudante triumphum?</TextUnit>
    <TextUnit id="164" loc="147">Odrysium pariter Getico foedavimus Hebrum</TextUnit>
    <TextUnit id="165" loc="148">sanguine, Sarmaticas pariter prostravimus alas</TextUnit>
    <TextUnit id="166" loc="149">Riphaeaque simul fessos porreximus artus</TextUnit>
    <TextUnit id="167" loc="150">in glacie stantemque rota sulcavimus Histrum:</TextUnit>
    <TextUnit id="168" loc="151">ergo age, me quoniam caelestis regia poscit,</TextUnit>
    <TextUnit id="169" loc="152">tu curis succede meis, tu pignora solus</TextUnit>
    <TextUnit id="170" loc="153">nostra fove: geminos dextra tu protege fratres.</TextUnit>
    <TextUnit id="171" loc="154">per consanguineos thalamos noctemque beatam,</TextUnit>
    <TextUnit id="172" loc="155">per taedas, quas ipsa tuo regina levavit</TextUnit>
    <TextUnit id="173" loc="156">coniugio sociaque nurum produxit ab aula,</TextUnit>
    <TextUnit id="174" loc="157">indue mente patrem, crescentes dilige fetus</TextUnit>
    <TextUnit id="175" loc="158">ut ducis, ut soceri. lamiam securus ad astra</TextUnit>
    <TextUnit id="176" loc="159">te custode ferar; rupta si mole Typhoeus</TextUnit>
    <TextUnit id="177" loc="160">prosiliat, vinclis Tityos si membra resolvat,</TextUnit>
    <TextUnit id="178" loc="161">si furor Enceladi proiecta mugiat Aetna,</TextUnit>
    <TextUnit id="179" loc="162">opposito Stilichone cadent.‚Äù  Nec plura locutus,</TextUnit>
    <TextUnit id="180" loc="163">sicut erat, liquido signavit tramite nubes</TextUnit>
    <TextUnit id="181" loc="164">ingrediturque globum Lunae limenque relinquit</TextUnit>
    <TextUnit id="182" loc="165">Arcados et Veneris clementes advolat auras.</TextUnit>
    <TextUnit id="183" loc="166">hinc Phoebi permensus iter flammamque nocentem</TextUnit>
    <TextUnit id="184" loc="167">Gradivi placidumque Iovem; stetit arce suprema,</TextUnit>
    <TextUnit id="185" loc="168">algenti qua zona riget Saturnia tractu.</TextUnit>
    <TextUnit id="186" loc="169">machina laxatur caeli rutilaeque patescunt</TextUnit>
    <TextUnit id="187" loc="170">sponte fores. Arctoa parat convexa Bootes,</TextUnit>
    <TextUnit id="188" loc="171">australes reserat portas succinctus Orion</TextUnit>
    <TextUnit id="189" loc="172">invitantque novum sidus, pendentque vicissim</TextUnit>
    <TextUnit id="190" loc="173">quas partes velit ipse sequi, quibus esse sodalis</TextUnit>
    <TextUnit id="191" loc="174">dignetur stellis aut qua regione morari.</TextUnit>
    <TextUnit id="192" loc="175">o decus aetherium, terrarum gloria quondam,</TextUnit>
    <TextUnit id="193" loc="176">te tuus Oceanus natali gurgite lassum</TextUnit>
    <TextUnit id="194" loc="177">excipit et notis Hispania proluit undis.</TextUnit>
    <TextUnit id="195" loc="178">fortunate parens, primos cum detegis ortus,</TextUnit>
    <TextUnit id="196" loc="179">adspicis Arcadium; cum te proclivior urges,</TextUnit>
    <TextUnit id="197" loc="180">occiduum visus remoratur Honorius ignem;</TextUnit>
    <TextUnit id="198" loc="181">et quocumque vagos flectas sub cardine cursus,</TextUnit>
    <TextUnit id="199" loc="182">natorum per regna venis, qui mente serena</TextUnit>
    <TextUnit id="200" loc="183">maturoque regunt iunctas moderamine gentes,</TextUnit>
    <TextUnit id="201" loc="184">saecula qui rursus formant meliore metallo.</TextUnit>
    <TextUnit id="202" loc="185">luget Avarities Stygiis innexa catenis</TextUnit>
    <TextUnit id="203" loc="186">cumque suo demens expellitur Ambitus auro.</TextUnit>
    <TextUnit id="204" loc="187">non dominantur opes nec corrumpentia sensus</TextUnit>
    <TextUnit id="205" loc="188">dona valent: emitur sola virtute potestas.</TextUnit>
    <TextUnit id="206" loc="189">Unanimi fratres, quorum mare terraque fatis</TextUnit>
    <TextUnit id="207" loc="190">debetur, quodcumque manus evasit avitas,</TextUnit>
    <TextUnit id="208" loc="191">quod superest patri: vobis iam Mulciber arma</TextUnit>
    <TextUnit id="209" loc="192">praeparat et Sicula Cyclops incude laborat,</TextUnit>
    <TextUnit id="210" loc="193">Brontes innumeris exasperat aegida signis,</TextUnit>
    <TextUnit id="211" loc="194">altum fulminea crispare in casside conum</TextUnit>
    <TextUnit id="212" loc="195">festinat Steropes, nectit thoraca Pyragmon</TextUnit>
    <TextUnit id="213" loc="196">ignifluisque gemit Lipare fumosa cavernis.</TextUnit>
    <TextUnit id="214" loc="197">vobis Ionia virides Neptunus in alga</TextUnit>
    <TextUnit id="215" loc="198">nutrit equos, qui summa freti per caerula possint</TextUnit>
    <TextUnit id="216" loc="199">ferre viam segetemque levi percurrere motu,</TextUnit>
    <TextUnit id="217" loc="200">nesciat ut spumas nec proterat ungula culmos.</TextUnit>
    <TextUnit id="218" loc="201">iam video Babylona rapi Parthumque coactum</TextUnit>
    <TextUnit id="219" loc="202">non ficta trepidare fuga, iam Bactra teneri</TextUnit>
    <TextUnit id="220" loc="203">legibus et famulis Gangen pallescere ripis</TextUnit>
    <TextUnit id="221" loc="204">gemmatosque humilem dispergere Persida cultus.</TextUnit>
    <TextUnit id="222" loc="205">ite per extremum Tanaim pigrosque Triones,</TextUnit>
    <TextUnit id="223" loc="206">ite per ardentem Libyam, superate vapores</TextUnit>
    <TextUnit id="224" loc="207">solis et arcanos Nili deprendite fontes,</TextUnit>
    <TextUnit id="225" loc="208">Herculeum finem, Bacchi transcurrite metas:</TextUnit>
    <TextUnit id="226" loc="209">vestri iuris erit, quidquid complectitur axis,</TextUnit>
    <TextUnit id="227" loc="210">vobis Rubra dabunt pretiosas aequora conchas,</TextUnit>
    <TextUnit id="228" loc="211">Indus ebur, ramos Panchaia, vellera Seres.</TextUnit>
  </Text>
</TessDocument>
