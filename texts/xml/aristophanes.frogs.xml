<?xml version="1.0" encoding="UTF-8"?>
<TessDocument id="aristophanes.frogs">
  <Metadata>
    <Author>aristophanes</Author>
    <Display>Frogs</Display>
    <Abbr>aristoph. frogs.</Abbr>
    <Lang>grc</Lang>
    <Prose>0</Prose>
    <PrintSource>F.W. Hall and W.M. Geldart, Aristophanes Comoediae, ed. F.W. Hall and W.M. Geldart, vol. 2. Oxford: Clarendon Press, Oxford, 1907.</PrintSource>
    <DigitalSourceDisplay>Perseus</DigitalSourceDisplay>
    <DigitalSourceURL>http://www.perseus.tufts.edu/hopper/text?doc=Perseus%3atext%3a1999.01.0031</DigitalSourceURL>
    <AddedBy>Anna Glenn</AddedBy>
    <URI>urn:cts:greekLit:tlg0019.tlg009.perseus-grc1</URI>
  </Metadata>
  <Text>
    <TextUnit id="0" loc="1">Εἴπω τι τῶν εἰωθότων ὦ δέσποτα,</TextUnit>
    <TextUnit id="1" loc="2">ἐφ' οἷς ἀεὶ γελῶσιν οἱ θεώμενοι;</TextUnit>
    <TextUnit id="2" loc="3">νὴ τὸν Δί' ὅ τι Βούλει γε, πλὴν “πιέζομαι,”</TextUnit>
    <TextUnit id="3" loc="4">τοῦτο δὲ φύλαξαι: πάνυ γάρ ἐστ' ἤδη χολή.</TextUnit>
    <TextUnit id="4" loc="5">μηδ' ἕτερον ἀστεῖόν τι;   πλήν γ' “ὡς θλίβομαι.”</TextUnit>
    <TextUnit id="5" loc="6">τί δαί; τὸ πάνυ γέλοιον εἴπω;   νὴ Δία</TextUnit>
    <TextUnit id="6" loc="7">θαρρῶν γε: μόνον ἐκεῖν' ὅπως μὴ 'ρεῖς,   τὸ τί;</TextUnit>
    <TextUnit id="7" loc="8">μεταβαλλόμενος τἀνάφορον ὅτι “χεζητιᾷς.”</TextUnit>
    <TextUnit id="8" loc="9">μηδ' ὅτι τοσοῦτον ἄχθος ἐπ' ἐμαυτῷ φέρων,</TextUnit>
    <TextUnit id="9" loc="10">εἰ μὴ καθαιρήσει τις, ἀποπαρδήσομαι;</TextUnit>
    <TextUnit id="10" loc="11">μὴ δῆθ', ἱκετεύω, πλήν γ' ὅταν μέλλω 'ξεμεῖν.</TextUnit>
    <TextUnit id="11" loc="12">τί δῆτ' ἔδει με ταῦτα τὰ σκεύη φέρειν,</TextUnit>
    <TextUnit id="12" loc="13">εἴπερ ποιήσω μηδὲν ὧνπερ Φρύνιχος</TextUnit>
    <TextUnit id="13" loc="14">εἴωθε ποιεῖν καὶ Λύκις κἀμειψίας;</TextUnit>
    <TextUnit id="14" loc="16">μή νυν ποιήσῃς: ὡς ἐγὼ θεώμενος,</TextUnit>
    <TextUnit id="15" loc="17">ὅταν τι τούτων τῶν σοφισμάτων ἴδω,</TextUnit>
    <TextUnit id="16" loc="18">πλεῖν ἢ 'νιαυτῷ πρεσβύτερος ἀπέρχομαι.</TextUnit>
    <TextUnit id="17" loc="19">ὢ τρισκακοδαίμων ἄρ' ὁ τράχηλος οὑτοσί,</TextUnit>
    <TextUnit id="18" loc="20">ὅτι θλίβεται μέν, τὸ δὲ γέλοιον οὐκ ἐρεῖ.</TextUnit>
    <TextUnit id="19" loc="21">εἶτ' οὐχ ὕβρις ταῦτ' ἐστὶ καὶ πολλὴ τρυφή,</TextUnit>
    <TextUnit id="20" loc="22">ὅτ' ἐγὼ μὲν ὢν Διόνυσος υἱὸς Σταμνίου</TextUnit>
    <TextUnit id="21" loc="23">αὐτὸς βαδίζω καὶ πονῶ, τοῦτον δ' ὀχῶ,</TextUnit>
    <TextUnit id="22" loc="24">ἵνα μὴ ταλαιπωροῖτο μηδ' ἄχθος φέροι;</TextUnit>
    <TextUnit id="23" loc="25">οὐ γὰρ φέρω 'γώ;   πῶς φέρεις γὰρ ὅς γ' ὀχεῖ;</TextUnit>
    <TextUnit id="24" loc="26">φέρων γε ταυτί.   τίνα τρόπον;   Βαρέως πάνυ.</TextUnit>
    <TextUnit id="25" loc="27">οὔκουν τὸ Βάρος τοῦθ' ὃ σὺ φέρεις ὄνος φέρει;</TextUnit>
    <TextUnit id="26" loc="28">οὐ δῆθ' ὅ γ' ἔχω 'γὼ καὶ φέρω μὰ τὸν Δί' οὔ.</TextUnit>
    <TextUnit id="27" loc="29">πῶς γὰρ φέρεις, ὅς γ' αὐτὸς ὑφ' ἑτέρου φέρει;</TextUnit>
    <TextUnit id="28" loc="30">οὐκ οἶδ': ὁ δ' ὦμος οὑτοσὶ πιέζεται.</TextUnit>
    <TextUnit id="29" loc="31">σὺ δ' οὖν ἐπειδὴ τὸν ὄνον οὐ φῄς ς' ὠφελεῖν,</TextUnit>
    <TextUnit id="30" loc="32">ἐν τῷ μέρει σὺ τὸν ὄνον ἀράμενος φέρε.</TextUnit>
    <TextUnit id="31" loc="33">οἴμοι κακοδαίμων: τί γὰρ ἐγὼ οὐκ ἐναυμάχουν;</TextUnit>
    <TextUnit id="32" loc="34">ἦ τἄν σε κωκύειν ἂν ἐκέλευον μακρά.</TextUnit>
    <TextUnit id="33" loc="35">κατάβα πανοῦργε. καὶ γὰρ ἐγγὺς τῆς θύρας</TextUnit>
    <TextUnit id="34" loc="36">ἤδη βαδίζων εἰμὶ τῆσδ', οἷ πρῶτά με</TextUnit>
    <TextUnit id="35" loc="37">ἔδει τραπέσθαι. παιδίον, παῖ, ἠμί, παῖ.</TextUnit>
    <TextUnit id="36" loc="38">τίς τὴν θύραν ἐπάταξεν; ὡς κενταυρικῶς</TextUnit>
    <TextUnit id="37" loc="39">ἐνήλαθ' ὅστις: εἰπέ μοι τουτὶ τί ἦν;</TextUnit>
    <TextUnit id="38" loc="40">ὁ παῖς.   τί ἔστιν;   οὐκ ἐνεθυμήθης;   τὸ τί;</TextUnit>
    <TextUnit id="39" loc="41">ὡς σφόδρα μ' ἔδεισε.   νὴ Δία μὴ μαίνοιό γε.</TextUnit>
    <TextUnit id="40" loc="42">οὔ τοι μὰ τὴν Δήμητρα δύναμαι μὴ γελᾶν:</TextUnit>
    <TextUnit id="41" loc="43">καίτοι δάκνω γ' ἐμαυτόν: ἀλλ' ὅμως γελῶ.</TextUnit>
    <TextUnit id="42" loc="44">ὦ δαιμόνιε πρόσελθε: δέομαι γάρ τί σου.</TextUnit>
    <TextUnit id="43" loc="45">ἀλλ' οὐχ οἷός τ' εἴμ' ἀποσοβῆσαι τὸν γέλων</TextUnit>
    <TextUnit id="44" loc="46">ὁρῶν λεοντῆν ἐπὶ κροκωτῷ κειμένην.</TextUnit>
    <TextUnit id="45" loc="47">τίς ὁ νοῦς; τί κόθορνος καὶ ῥόπαλον ξυνηλθέτην;</TextUnit>
    <TextUnit id="46" loc="48">ποῖ γῆς ἀπεδήμεις;   ἐπεβάτευον Κλεισθένει-</TextUnit>
    <TextUnit id="47" loc="49">κἀναυμάχησας;   καὶ κατεδύσαμέν γε ναῦς</TextUnit>
    <TextUnit id="48" loc="50">τῶν πολεμίων ἢ δώδεκ' ἢ τρεῖς καὶ δέκα.</TextUnit>
    <TextUnit id="49" loc="51">σφώ;   νὴ τὸν ̓Απόλλω.   κᾆτ' ἔγωγ' ἐξηγρόμην.</TextUnit>
    <TextUnit id="50" loc="52">καὶ δῆτ' ἐπὶ τῆς νεὼς ἀναγιγνώσκοντί μοι</TextUnit>
    <TextUnit id="51" loc="53">τὴν ̓Ανδρομέδαν πρὸς ἐμαυτὸν ἐξαίφνης πόθος</TextUnit>
    <TextUnit id="52" loc="54">τὴν καρδίαν ἐπάταξε πῶς οἴει σφόδρα.</TextUnit>
    <TextUnit id="53" loc="55">πόθος; πόσος τις;   μικρὸς ἡλίκος Μόλων.</TextUnit>
    <TextUnit id="54" loc="56">γυναικός;   οὐ δῆτ'.   ἀλλὰ παιδός;   οὐδαμῶς.</TextUnit>
    <TextUnit id="55" loc="57">ἀλλ' ἀνδρός;   ἀπαπαί.   ξυνεγένου τῷ Κλεισθένει;</TextUnit>
    <TextUnit id="56" loc="58">μὴ σκῶπτέ μ' ὦδέλφ': οὐ γὰρ ἀλλ' ἔχω κακῶς:</TextUnit>
    <TextUnit id="57" loc="59">τοιοῦτος ἵμερός με διαλυμαίνεται.</TextUnit>
    <TextUnit id="58" loc="60">ποῖός τις ὦδελφίδιον;   οὐκ ἔχω φράσαι.</TextUnit>
    <TextUnit id="59" loc="61">ὅμως γε μέντοι σοι δι' αἰνιγμῶν ἐρῶ.</TextUnit>
    <TextUnit id="60" loc="62">ἤδη ποτ' ἐπεθύμησας ἐξαίφνης ἔτνους;</TextUnit>
    <TextUnit id="61" loc="63">ἔτνους; βαβαιάξ, μυριάκις γ' ἐν τῷ βίῳ.</TextUnit>
    <TextUnit id="62" loc="64">ἆρ' ἐκδιδάσκω τὸ σαφὲς ἢ 'τέρᾳ φράσω;</TextUnit>
    <TextUnit id="63" loc="65">μὴ δῆτα περὶ ἔτνους γε: πάνυ γὰρ μανθάνω.</TextUnit>
    <TextUnit id="64" loc="66">τοιουτοσὶ τοίνυν με δαρδάπτει πόθος</TextUnit>
    <TextUnit id="65" loc="67">Εὐριπίδου.   καὶ ταῦτα τοῦ τεθνηκότος;</TextUnit>
    <TextUnit id="66" loc="68">κοὐδείς γέ μ' ἂν πείσειεν ἀνθρώπων τὸ μὴ οὐκ</TextUnit>
    <TextUnit id="67" loc="69">ἐλθεῖν ἐπ' ἐκεῖνον.   πότερον εἰς ̔́Αιδου κάτω;</TextUnit>
    <TextUnit id="68" loc="70">καὶ νὴ Δί' εἴ τί γ' ἔστιν ἔτι κατωτέρω.</TextUnit>
    <TextUnit id="69" loc="71">τί βουλόμενος;   δέομαι ποιητοῦ δεξιοῦ.</TextUnit>
    <TextUnit id="70" loc="72">οἱ μὲν γὰρ οὐκέτ' εἰσίν, οἱ δ' ὄντες κακοί.</TextUnit>
    <TextUnit id="71" loc="73">τί δ'; οὐκ ̓Ιοφῶν ζῇ;   τοῦτο γάρ τοι καὶ μόνον</TextUnit>
    <TextUnit id="72" loc="74">ἔτ' ἐστὶ λοιπὸν ἀγαθόν, εἰ καὶ τοῦτ' ἄρα:</TextUnit>
    <TextUnit id="73" loc="75">οὐ γὰρ σάφ' οἶδ' οὐδ' αὐτὸ τοῦθ' ὅπως ἔχει.</TextUnit>
    <TextUnit id="74" loc="76">εἶτ' οὐχὶ Σοφοκλέα πρότερον Εὐριπίδου</TextUnit>
    <TextUnit id="75" loc="77">μέλλεις ἀναγαγεῖν, εἴπερ ἐκεῖθεν δεῖ ς' ἄγειν;</TextUnit>
    <TextUnit id="76" loc="78">οὐ πρίν γ' ἂν ̓Ιοφῶντ', ἀπολαβὼν αὐτὸν μόνον,</TextUnit>
    <TextUnit id="77" loc="79">ἄνευ Σοφοκλέους ὅ τι ποιεῖ κωδωνίσω.</TextUnit>
    <TextUnit id="78" loc="80">κἄλλως ὁ μέν γ' Εὐριπίδης πανοῦργος ὢν</TextUnit>
    <TextUnit id="79" loc="81">κἂν ξυναποδρᾶναι δεῦρ' ἐπιχειρήσειέ μοι:</TextUnit>
    <TextUnit id="80" loc="82">ὁ δ' εὔκολος μὲν ἐνθάδ' εὔκολος δ' ἐκεῖ.</TextUnit>
    <TextUnit id="81" loc="83">̓Αγάθων δὲ ποῦ 'στιν;   ἀπολιπών μ' ἀποίχεται,</TextUnit>
    <TextUnit id="82" loc="84">ἀγαθὸς ποιητὴς καὶ ποθεινὸς τοῖς φίλοις.</TextUnit>
    <TextUnit id="83" loc="85">ποῖ γῆς ὁ τλήμων;   ἐς Μακάρων εὐωχίαν.</TextUnit>
    <TextUnit id="84" loc="86">ὁ δὲ Σενοκλέης;   ἐξόλοιτο νὴ Δία.</TextUnit>
    <TextUnit id="85" loc="87">Πυθάγγελος δέ;   περὶ ἐμοῦ δ' οὐδεὶς λόγος</TextUnit>
    <TextUnit id="86" loc="88">ἐπιτριβομένου τὸν ὦμον οὑτωσὶ σφόδρα.</TextUnit>
    <TextUnit id="87" loc="89">οὔκουν ἕτερ' ἔστ' ἐνταῦθα μειρακύλλια</TextUnit>
    <TextUnit id="88" loc="90">τραγῳδίας ποιοῦντα πλεῖν ἢ μύρια,</TextUnit>
    <TextUnit id="89" loc="91">Εὐριπίδου πλεῖν ἢ σταδίῳ λαλίστερα.</TextUnit>
    <TextUnit id="90" loc="92">ἐπιφυλλίδες ταῦτ' ἐστὶ καὶ στωμύλματα,</TextUnit>
    <TextUnit id="91" loc="93">χελιδόνων μουσεῖα, λωβηταὶ τέχνης,</TextUnit>
    <TextUnit id="92" loc="94">ἃ φροῦδα θᾶττον, ἢν μόνον χορὸν λάβῃ,</TextUnit>
    <TextUnit id="93" loc="95">ἅπαξ προσουρήσαντα τῇ τραγῳδίᾳ.</TextUnit>
    <TextUnit id="94" loc="96">γόνιμον δὲ ποιητὴν ἂν οὐχ εὕροις ἔτι</TextUnit>
    <TextUnit id="95" loc="97">ζητῶν ἄν, ὅστις ῥῆμα γενναῖον λάκοι.</TextUnit>
    <TextUnit id="96" loc="98">πῶς γόνιμον;   ὡδὶ γόνιμον, ὅστις φθέγξεται</TextUnit>
    <TextUnit id="97" loc="99">τοιουτονί τι παρακεκινδυνευμένον,</TextUnit>
    <TextUnit id="98" loc="100">αἰθέρα Διὸς δωμάτιον, ἢ χρόνου πόδα,</TextUnit>
    <TextUnit id="99" loc="101">ἢ φρένα μὲν οὐκ ἐθέλουσαν ὀμόσαι καθ' ἱερῶν,</TextUnit>
    <TextUnit id="100" loc="102">γλῶτταν δ' ἐπιορκήσασαν ἰδίᾳ τῆς φρενός.</TextUnit>
    <TextUnit id="101" loc="103">σὲ δὲ ταῦτ' ἀρέσκει;   μἀλλὰ πλεῖν ἢ μαίνομαι.</TextUnit>
    <TextUnit id="102" loc="104">ἦ μὴν κόβαλά γ' ἐστίν, ὡς καὶ σοὶ δοκεῖ.</TextUnit>
    <TextUnit id="103" loc="105">μὴ τὸν ἐμὸν οἴκει νοῦν: ἔχεις γὰρ οἰκίαν.</TextUnit>
    <TextUnit id="104" loc="106">καὶ μὴν ἀτεχνῶς γε παμπόνηρα φαίνεται.</TextUnit>
    <TextUnit id="105" loc="107">δειπνεῖν με δίδασκε.   περὶ ἐμοῦ δ' οὐδεὶς λόγος.</TextUnit>
    <TextUnit id="106" loc="108">ἀλλ' ὦνπερ ἕνεκα τήνδε τὴν σκευὴν ἔχων</TextUnit>
    <TextUnit id="107" loc="109">ἦλθον κατὰ σὴν μίμησιν, ἵνα μοι τοὺς ξένους</TextUnit>
    <TextUnit id="108" loc="110">τοὺς σοὺς φράσειας, εἰ δεοίμην, οἷσι σὺ</TextUnit>
    <TextUnit id="109" loc="111">ἐχρῶ τόθ', ἡνίκ' ἐπὶ τὸν Κέρβερον,</TextUnit>
    <TextUnit id="110" loc="112">τούτους φράσον μοι, λιμένας ἀρτοπώλια</TextUnit>
    <TextUnit id="111" loc="113">πορνεῖ' ἀναπαύλας ἐκτροπὰς κρήνας ὁδοὺς</TextUnit>
    <TextUnit id="112" loc="114">πόλεις διαίτας πανδοκευτρίας, ὅπου</TextUnit>
    <TextUnit id="113" loc="115">κόρεις ὀλίγιστοι.   περὶ ἐμοῦ δ' οὐδεὶς λόγος.</TextUnit>
    <TextUnit id="114" loc="116">ὦ σχέτλιε τολμήσεις γὰρ ἰέναι καὶ σύ γε;</TextUnit>
    <TextUnit id="115" loc="117">μηδὲν ἔτι πρὸς ταῦτ', ἀλλὰ φράζε τῶν ὁδῶν</TextUnit>
    <TextUnit id="116" loc="118">ὅπῃ τάχιστ' ἀφιζόμεθ' εἰς ̔́Αιδου κάτω:</TextUnit>
    <TextUnit id="117" loc="119">καὶ μήτε θερμὴν μήτ' ἄγαν ψυχρὰν φράσῃς.</TextUnit>
    <TextUnit id="118" loc="120">φέρε δὴ τίν' αὐτῶν σοι φράσω πρώτην; τίνα;</TextUnit>
    <TextUnit id="119" loc="121">μία μὲν γὰρ ἔστιν ἀπὸ κάλω καὶ θρανίου,</TextUnit>
    <TextUnit id="120" loc="122">κρεμάσαντι σαυτόν.   παῦε, πνιγηρὰν λέγεις.</TextUnit>
    <TextUnit id="121" loc="123">ἀλλ' ἔστιν ἀτραπὸς ξύντομος τετριμμένη</TextUnit>
    <TextUnit id="122" loc="124">ἡ διὰ θυείας.   ἆρα κώνειον λέγεις;</TextUnit>
    <TextUnit id="123" loc="125">μάλιστά γε.   ψυχράν γε καὶ δυσχείμερον:</TextUnit>
    <TextUnit id="124" loc="126">εὐθὺς γὰρ ἀποπήγνυσι τἀντικνήμια.</TextUnit>
    <TextUnit id="125" loc="127">βούλει κατάντη καὶ ταχεῖαν σοι φράσω;</TextUnit>
    <TextUnit id="126" loc="128">νὴ τὸν Δί' ὡς ὄντος γε μὴ βαδιστικοῦ.</TextUnit>
    <TextUnit id="127" loc="129">καθέρπυσόν νυν ἐς Κεραμεικόν.   κᾆτα τί;</TextUnit>
    <TextUnit id="128" loc="130">ἀναβὰς ἐπὶ τὸν πύργον τὸν ὑψηλόν—   τί δρῶ;</TextUnit>
    <TextUnit id="129" loc="131">ἀφιεμένην τὴν λαμπάδ' ἐντεῦθεν θεῶ,</TextUnit>
    <TextUnit id="130" loc="132">κἄπειτ' ἐπειδὰν θῶσιν οἱ θεώμενοι</TextUnit>
    <TextUnit id="131" loc="133">“εἷναι,” τόθ' εἷναι καὶ σὺ σαυτόν.   ποῖ   κάτω.</TextUnit>
    <TextUnit id="132" loc="134">ἀλλ' ἀπολέσαιμ' ἂν ἐγκεφάλου θρίω δύο.</TextUnit>
    <TextUnit id="133" loc="135">οὐκ ἂν βαδίσαιμι τὴν ὁδὸν ταύτην.   τί δαί;</TextUnit>
    <TextUnit id="134" loc="136">ἥνπερ σὺ τότε κατῆλθες.   ἀλλ' ὁ πλοῦς πολύς.</TextUnit>
    <TextUnit id="135" loc="137">εὐθὺς γὰρ ἐπὶ λίμνην μεγάλην ἥξεις πάνυ</TextUnit>
    <TextUnit id="136" loc="138">ἄβυσσον.   εἶτα πῶς περαιωθήσομαι;</TextUnit>
    <TextUnit id="137" loc="139">ἐν πλοιαρίῳ τυννουτῳί ς' ἀνὴρ γέρων</TextUnit>
    <TextUnit id="138" loc="140">ναύτης διάξει δύ' ὀβολὼ μισθὸν λαβών.</TextUnit>
    <TextUnit id="139" loc="141">φεῦ,</TextUnit>
    <TextUnit id="140" loc="142">ὡς μέγα δύνασθον πανταχοῦ τὼ δύ' ὀβολώ.</TextUnit>
    <TextUnit id="141" loc="143">πῶς ἠλθέτην κἀκεῖσε;   Θησεὺς ἤγαγεν.</TextUnit>
    <TextUnit id="142" loc="144">μετὰ ταῦτ' ὄφεις καὶ θηρί' ὄψει μυρία</TextUnit>
    <TextUnit id="143" loc="145">δεινότατα.   μή μ' ἔκπληττε μηδὲ δειμάτου:</TextUnit>
    <TextUnit id="144" loc="146">οὐ γάρ μ' ἀποτρέψεις.   εἶτα βόρβορον πολὺν</TextUnit>
    <TextUnit id="145" loc="146">καὶ σκῶρ ἀείνων: ἐν δὲ τούτῳ κειμένους,</TextUnit>
    <TextUnit id="146" loc="147">εἴ που ξένον τις ἠδίκησε πώποτε,</TextUnit>
    <TextUnit id="147" loc="148">ἢ παῖδα κινῶν τἀργύριον ὑφείλετο,</TextUnit>
    <TextUnit id="148" loc="149">ἢ μητέρ' ἠλόασεν, ἢ πατρὸς γνάθον</TextUnit>
    <TextUnit id="149" loc="150">ἐπάταξεν, ἢ 'πίορκον ὅρκον ὤμοσεν,</TextUnit>
    <TextUnit id="150" loc="151">ἢ Μορσίμου τις ῥῆσιν ἐξεγράψατο.</TextUnit>
    <TextUnit id="151" loc="152">νὴ τοὺς θεοὺς ἐχρῆν γε πρὸς τούτοισι κεἰ</TextUnit>
    <TextUnit id="152" loc="153">τὴν πυρρίχην τις ἔμαθε τὴν Κινησίου.</TextUnit>
    <TextUnit id="153" loc="154">ἐντεῦθεν αὐλῶν τίς σε περίεισιν πνοή,</TextUnit>
    <TextUnit id="154" loc="155">ὄψει τε φῶς κάλλιστον ὥσπερ ἐνθάδε,</TextUnit>
    <TextUnit id="155" loc="156">καὶ μυρρινῶνας καὶ θιάσους εὐδαίμονας</TextUnit>
    <TextUnit id="156" loc="157">ἀνδρῶν γυναικῶν καὶ κρότον χειρῶν πολύν.</TextUnit>
    <TextUnit id="157" loc="158">οὗτοι δὲ δὴ τίνες εἰσίν;   οἱ μεμυημένοι—</TextUnit>
    <TextUnit id="158" loc="159">νὴ τὸν Δί' ἐγὼ γοῦν ὄνος ἄγω μυστήρια.</TextUnit>
    <TextUnit id="159" loc="160">ἀτὰρ οὐ καθέξω ταῦτα τὸν πλείω χρόνον.</TextUnit>
    <TextUnit id="160" loc="161">οἵ σοι φράσους' ἁπαξάπανθ' ὧν ἂν δέῃ.</TextUnit>
    <TextUnit id="161" loc="162">οὗτοι γὰρ ἐγγύτατα παρ' αὐτὴν τὴν ὁδὸν</TextUnit>
    <TextUnit id="162" loc="163">ἐπὶ ταῖσι τοῦ Πλούτωνος οἰκοῦσιν θύραις.</TextUnit>
    <TextUnit id="163" loc="164">καὶ χαῖρε πόλλ' ὦδελφέ.   νὴ Δία καὶ σύ γε</TextUnit>
    <TextUnit id="164" loc="165">ὑγίαινε. σὺ δὲ τὰ στρώματ' αὖθις λάμβανε.</TextUnit>
    <TextUnit id="165" loc="166">πρὶν καὶ καταθέσθαι;   καὶ ταχέως μέντοι πάνυ.</TextUnit>
    <TextUnit id="166" loc="167">μὴ δῆθ', ἱκετεύω ς', ἀλλὰ μίσθωσαί τινα</TextUnit>
    <TextUnit id="167" loc="168">τῶν ἐκφερομένων, ὅστις ἐπὶ τοῦτ' ἔρχεται.</TextUnit>
    <TextUnit id="168" loc="169">ἐὰν δὲ μὴ εὕρω;   τότε μ' ἄγειν.   καλῶς λέγεις.</TextUnit>
    <TextUnit id="169" loc="170">καὶ γάρ τιν' ἐκφέρουσι τουτονὶ νεκρόν,</TextUnit>
    <TextUnit id="170" loc="171">οὗτος, σὲ λέγω μέντοι, σὲ τὸν τεθνηκότα:</TextUnit>
    <TextUnit id="171" loc="172">ἄνθρωπε βούλει σκευάρι' εἰς ̔́Αιδου φέρειν;</TextUnit>
    <TextUnit id="172" loc="173">πός' ἄττα;   ταυτί.   δύο δραχμὰς μισθὸν τελεῖς;</TextUnit>
    <TextUnit id="173" loc="174">μὰ Δί' ἀλλ' ἔλαττον.   ὑπάγεθ' ὑμεῖς τῆς ὁδοῦ.</TextUnit>
    <TextUnit id="174" loc="175">ἀνάμεινον ὦ δαιμόνι', ἐὰν ξυμβῶ τί σοι.</TextUnit>
    <TextUnit id="175" loc="176">εἰ μὴ καταθήσεις δύο δραχμάς, μὴ διαλέγου.</TextUnit>
    <TextUnit id="176" loc="177">λάβ' ἐννέ' ὀβολούς.   ἀναβιοίην νυν πάλιν.</TextUnit>
    <TextUnit id="177" loc="178">ὡς σεμνὸς ὁ κατάρατος: οὐκ οἰμώξεται;</TextUnit>
    <TextUnit id="178" loc="179">ἐγὼ βαδιοῦμαι.   χρηστὸς εἶ καὶ γεννάδας.</TextUnit>
    <TextUnit id="179" loc="180">χωρῶμεν ἐπὶ τὸ πλοῖον.   ὠὸπ παραβαλοῦ.</TextUnit>
    <TextUnit id="180" loc="181">τουτὶ τί ἔστι;   τοῦτο; λίμνη νὴ Δία</TextUnit>
    <TextUnit id="181" loc="182">αὕτη 'στὶν ἣν ἔφραζε, καὶ πλοῖόν γ' ὁρῶ.</TextUnit>
    <TextUnit id="182" loc="183">νὴ τὸν Ποσειδῶ κἄστι γ' ὁ Χάρων οὑτοσί.</TextUnit>
    <TextUnit id="183" loc="184">χαῖρ' ὦ Χάρων, χαῖρ' ὦ Χάρων, χαῖρ' ὦ Χάρων.</TextUnit>
    <TextUnit id="184" loc="185">τίς εἰς ἀναπαύλας ἐκ κακῶν καὶ πραγμάτων;</TextUnit>
    <TextUnit id="185" loc="186">τίς ἐς τὸ Λήθης πεδίον, ἢ ς' ̓́Ονου πόκας,</TextUnit>
    <TextUnit id="186" loc="187">ἢ ς' Κερβερίους, ἢ ς' κόρακας, ἢ 'πὶ Ταίναρον;</TextUnit>
    <TextUnit id="187" loc="188">ἐγώ.   ταχέως ἔμβαινε.   ποῖ σχήσειν δοκεῖς;</TextUnit>
    <TextUnit id="188" loc="189">ἐς κόρακας ὄντως;   ναὶ μὰ Δία σοῦ γ' οὕνεκα.</TextUnit>
    <TextUnit id="189" loc="190">ἔσβαινε δή.   παῖ δεῦρο.   δοῦλον οὐκ ἄγω,</TextUnit>
    <TextUnit id="190" loc="191">εἰ μὴ νεναυμάχηκε τὴν περὶ τῶν κρεῶν.</TextUnit>
    <TextUnit id="191" loc="192">μὰ τὸν Δί' οὐ γὰρ ἀλλ' ἔτυχον ὀφθαλμιῶν.</TextUnit>
    <TextUnit id="192" loc="193">οὔκουν περιθρέξει δῆτα τὴν λίμνην κύκλῳ;</TextUnit>
    <TextUnit id="193" loc="194">ποῦ δῆτ' ἀναμενῶ;   παρὰ τὸν Αὑαίνου λίθον</TextUnit>
    <TextUnit id="194" loc="195">ἐπὶ ταῖς ἀναπαύλαις.   μανθάνεις;   πάνυ μανθάνω.</TextUnit>
    <TextUnit id="195" loc="196">οἴμοι κακοδαίμων, τῷ ξυνέτυχον ἐξιών;</TextUnit>
    <TextUnit id="196" loc="197">κάθιζ' ἐπὶ κώπην. εἴ τις ἔτι πλεῖ, σπευδέτω.</TextUnit>
    <TextUnit id="197" loc="198">οὗτος τί ποιεῖς;   ὅ τι ποιῶ; τί δ' ἄλλο γ' ἢ</TextUnit>
    <TextUnit id="198" loc="199">ἵζω 'πὶ κώπην, οὗπερ ἐκέλευές με σύ;</TextUnit>
    <TextUnit id="199" loc="200">οὔκουν καθεδεῖ δῆτ' ἐνθαδὶ γάστρων;   ἰδού.</TextUnit>
    <TextUnit id="200" loc="201">οὔκουν προβαλεῖ τὼ χεῖρε κἀκτενεῖς;   ἰδού.</TextUnit>
    <TextUnit id="201" loc="202">οὐ μὴ φλυαρήσεις ἔχων ἀλλ' ἀντιβὰς</TextUnit>
    <TextUnit id="202" loc="203">ἐλᾷς προθύμως;   κᾆτα πῶς δυνήσομαι</TextUnit>
    <TextUnit id="203" loc="204">ἄπειρος ἀθαλάττωτος ἀσαλαμίνιος</TextUnit>
    <TextUnit id="204" loc="205">ὢν εἶτ' ἐλαύνειν;   ῥᾷστ': ἀκούσει γὰρ μέλη</TextUnit>
    <TextUnit id="205" loc="206">κάλλιστ', ἐπειδὰν ἐμβάλῃς ἅπαξ,   τίνων;</TextUnit>
    <TextUnit id="206" loc="207">βατράχων κύκνων θαυμαστά.   κατακέλευε δή.</TextUnit>
    <TextUnit id="207" loc="208">ὦ ὀπὸπ ὦ ὀπόπ.</TextUnit>
    <TextUnit id="208" loc="209">βρεκεκεκὲξ κοὰξ κοάξ,</TextUnit>
    <TextUnit id="209" loc="210">βρεκεκεκὲξ κοὰξ κοάξ.</TextUnit>
    <TextUnit id="210" loc="211">λιμναῖα κρηνῶν τέκνα,</TextUnit>
    <TextUnit id="211" loc="212">ξύναυλον ὕμνων βοὰν</TextUnit>
    <TextUnit id="212" loc="213">φθεγξώμεθ', εὔγηρυν ἐμὰν ἀοιδάν,</TextUnit>
    <TextUnit id="213" loc="214">κοὰξ κοάξ,</TextUnit>
    <TextUnit id="214" loc="215">ἣν ἀμφὶ Νυσήιον</TextUnit>
    <TextUnit id="215" loc="216">Διὸς Διόνυσον ἐν</TextUnit>
    <TextUnit id="216" loc="217">Λίμναισιν ἰαχήσαμεν,</TextUnit>
    <TextUnit id="217" loc="218">ἡνίχ' ὁ κραιπαλόκωμος</TextUnit>
    <TextUnit id="218" loc="219">τοῖς ἱεροῖσι Χύτροισι</TextUnit>
    <TextUnit id="219" loc="220">χωρεῖ κατ' ἐμὸν τέμενος λαῶν ὄχλος.</TextUnit>
    <TextUnit id="220" loc="220">βρεκεκεκὲξ κοὰξ κοάξ.</TextUnit>
    <TextUnit id="221" loc="221">ἐγὼ δέ γ' ἀλγεῖν ἄρχομαι</TextUnit>
    <TextUnit id="222" loc="222">τὸν ὄρρον ὦ κοὰξ κοάξ:</TextUnit>
    <TextUnit id="223" loc="223">ὑμῖν δ' ἴσως οὐδὲν μέλει.</TextUnit>
    <TextUnit id="224" loc="225">βρεκεκεκὲξ κοὰξ κοάξ.</TextUnit>
    <TextUnit id="225" loc="226">ἀλλ' ἐξόλοισθ' αὐτῷ κοάξ:</TextUnit>
    <TextUnit id="226" loc="227">οὐδὲν γάρ ἐστ' ἀλλ' ἢ κοάξ.</TextUnit>
    <TextUnit id="227" loc="228">εἰκότως γ' ὦ πολλὰ πράττων.</TextUnit>
    <TextUnit id="228" loc="229">ἐμὲ γὰρ ἔστερξαν εὔλυροί τε Μοῦσαι</TextUnit>
    <TextUnit id="229" loc="230">καὶ κεροβάτας Πὰν ὁ καλαμόφθογγα παίζων:</TextUnit>
    <TextUnit id="230" loc="231">προσεπιτέρπεται δ' ὁ φορμικτὰς ̓Απόλλων,</TextUnit>
    <TextUnit id="231" loc="232">ἕνεκα δόνακος, ὃν ὑπολύριον</TextUnit>
    <TextUnit id="232" loc="233">ἔνυδρον ἐν λίμναις τρέφω.</TextUnit>
    <TextUnit id="233" loc="235">βρεκεκεκὲξ κοάξ κοάξ.</TextUnit>
    <TextUnit id="234" loc="236">ἐγὼ δὲ φλυκταίνας γ' ἔχω,</TextUnit>
    <TextUnit id="235" loc="237">χὠ πρωκτὸς ἰδίει πάλαι,</TextUnit>
    <TextUnit id="236" loc="238">κᾆτ' αὐτίκ' ἐκκύψας ἐρεῖ—</TextUnit>
    <TextUnit id="237" loc="239">βρεκεκεκὲξ κοὰξ κοάξ.</TextUnit>
    <TextUnit id="238" loc="240">ἀλλ' ὦ φιλῳδὸν γένος</TextUnit>
    <TextUnit id="239" loc="241">παύσασθε.   μᾶλλον μὲν οὖν</TextUnit>
    <TextUnit id="240" loc="242">φθεγξόμεσθ', εἰ δή ποτ' εὐηλίοις</TextUnit>
    <TextUnit id="241" loc="243">ἐν ἁμέραισιν</TextUnit>
    <TextUnit id="242" loc="244">ἡλάμεσθα διὰ κυπείρου</TextUnit>
    <TextUnit id="243" loc="245">καὶ φλέω, χαίροντες ᾠδῆς</TextUnit>
    <TextUnit id="244" loc="245">πολυκολύμβοισι μέλεσιν,</TextUnit>
    <TextUnit id="245" loc="246">ἢ Διὸς φεύγοντες ὄμβρον</TextUnit>
    <TextUnit id="246" loc="247">ἔνυδρον ἐν βυθῷ χορείαν</TextUnit>
    <TextUnit id="247" loc="248">αἰόλαν ἐφθεγξάμεσθα</TextUnit>
    <TextUnit id="248" loc="249">πομφολυγοπαφλάσμασιν.</TextUnit>
    <TextUnit id="249" loc="251">βρεκεκεκὲξ κοὰξ κοάξ.</TextUnit>
    <TextUnit id="250" loc="252">τουτὶ παρ' ὑμῶν λαμβάνω.</TextUnit>
    <TextUnit id="251" loc="253">δεινά τἄρα πεισόμεσθα.</TextUnit>
    <TextUnit id="252" loc="254">δεινότερα δ' ἔγωγ', ἐλαύνων</TextUnit>
    <TextUnit id="253" loc="255">εἰ διαρραγήσομαι.</TextUnit>
    <TextUnit id="254" loc="256">βρεκεκεκὲξ κοὰξ κοάξ.</TextUnit>
    <TextUnit id="255" loc="257">οἰμώζετ': οὐ γάρ μοι μέλει.</TextUnit>
    <TextUnit id="256" loc="258">ἀλλὰ μὴν κεκραξόμεσθά γ'</TextUnit>
    <TextUnit id="257" loc="259">ὁπόσον ἡ φάρυξ ἂν ἡμῶν</TextUnit>
    <TextUnit id="258" loc="260">χανδάνῃ δι' ἡμέρας.</TextUnit>
    <TextUnit id="259" loc="261">βρεκεκεκὲξ κοὰξ κοάξ.</TextUnit>
    <TextUnit id="260" loc="262">τούτῳ γὰρ οὐ νικήσετε.</TextUnit>
    <TextUnit id="261" loc="263">οὐδὲ μὴν ἡμᾶς σὺ πάντως.</TextUnit>
    <TextUnit id="262" loc="264">οὐδὲ μὴν ὑμεῖς γ' ἐμὲ</TextUnit>
    <TextUnit id="263" loc="265">οὐδέποτε: κεκράξομαι γὰρ</TextUnit>
    <TextUnit id="264" loc="265">κἂν δέῃ δι' ἡμέρας</TextUnit>
    <TextUnit id="265" loc="265b">βρεκεκεκὲξ κοὰξ κοάξ,</TextUnit>
    <TextUnit id="266" loc="266">ἕως ἂν ὑμῶν ἐπικρατήσω τῷ κοάξ,</TextUnit>
    <TextUnit id="267" loc="267">βρεκεκεκὲξ κοὰξ κοάξ.</TextUnit>
    <TextUnit id="268" loc="268">ἔμελλον ἄρα παύσειν ποθ' ὑμᾶς τοῦ κοάξ.</TextUnit>
    <TextUnit id="269" loc="269">ὢ παῦε παῦε, παραβαλοῦ τὼ κωπίω,</TextUnit>
    <TextUnit id="270" loc="270">ἔκβαιν', ἀπόδος τὸν ναῦλον.   ἔχε δὴ τὠβολώ.</TextUnit>
    <TextUnit id="271" loc="271">ὁ Ξανθίας. ποῦ Ξανθίας; ἦ Ξανθία.</TextUnit>
    <TextUnit id="272" loc="272">ἰαῦ.   βάδιζε δεῦρο.   χαῖρ' ὦ δέσποτα.</TextUnit>
    <TextUnit id="273" loc="273">τί ἔστι τἀνταυθοῖ;   σκότος καὶ βόρβορος.</TextUnit>
    <TextUnit id="274" loc="274">κατεῖδες οὖν που τοὺς πατραλοίας αὐτόθι</TextUnit>
    <TextUnit id="275" loc="275">καὶ τοὺς ἐπιόρκους, οὓς ἔλεγεν ἡμῖν;   σὺ δ' οὔ;</TextUnit>
    <TextUnit id="276" loc="276">νὴ τὸν Ποσειδῶ 'γωγε, καὶ νυνί γ' ὁρῶ.</TextUnit>
    <TextUnit id="277" loc="277">ἄγε δὴ τί δρῶμεν;   προϊέναι βέλτιστα νῷν,</TextUnit>
    <TextUnit id="278" loc="278">ὡς οὗτος ὁ τόπος ἐστὶν οὗ τὰ θηρία</TextUnit>
    <TextUnit id="279" loc="279">τὰ δείν' ἔφασκ' ἐκεῖνος.   ὡς οἰμώξεται.</TextUnit>
    <TextUnit id="280" loc="280">ἠλαζονεύεθ' ἵνα φοβηθείην ἐγώ,</TextUnit>
    <TextUnit id="281" loc="281">εἰδώς με μάχιμον ὄντα φιλοτιμούμενος.</TextUnit>
    <TextUnit id="282" loc="282">οὐδὲν γὰρ οὕτω γαῦρόν ἐσθ' ὡς ̔Ηρακλῆς.</TextUnit>
    <TextUnit id="283" loc="283">ἐγὼ δέ γ' εὐξαίμην ἂν ἐντυχεῖν τινι</TextUnit>
    <TextUnit id="284" loc="284">λαβεῖν τ' ἀγώνισμ' ἄξιόν τι τῆς ὁδοῦ.</TextUnit>
    <TextUnit id="285" loc="285">νὴ τὸν Δία καὶ μὴν αἰσθάνομαι ψόφου τινός.</TextUnit>
    <TextUnit id="286" loc="286">ποῦ ποῦ 'στιν;   ἐξόπισθεν.   ἐξόπισθ' ἴθι.</TextUnit>
    <TextUnit id="287" loc="287">ἀλλ' ἐστὶν ἐν τῷ πρόσθε.   πρόσθε νυν ἴθι.</TextUnit>
    <TextUnit id="288" loc="288">καὶ μὴν ὁρῶ νὴ τὸν Δία θηρίον μέγα.</TextUnit>
    <TextUnit id="289" loc="289">ποῖόν τι;   δεινόν: παντοδαπὸν γοῦν γίγνεται</TextUnit>
    <TextUnit id="290" loc="290">τοτὲ μέν γε βοῦς, νυνὶ δ' ὀρεύς, τοτὲ δ' αὖ γυνὴ</TextUnit>
    <TextUnit id="291" loc="291">ὡραιοτάτη τις.   ποῦ 'στι; φέρ' ἐπ' αὐτὴν ἴω.</TextUnit>
    <TextUnit id="292" loc="292">ἀλλ' οὐκέτ' αὖ γυνή 'στιν, ἀλλ' ἤδη κύων.</TextUnit>
    <TextUnit id="293" loc="293">̓́Εμπουσα τοίνυν ἐστί.   πυρὶ γοῦν λάμπεται</TextUnit>
    <TextUnit id="294" loc="294">ἅπαν τὸ πρόσωπον.   καὶ σκέλος χαλκοῦν ἔχει;</TextUnit>
    <TextUnit id="295" loc="295">νὴ τὸν Ποσειδῶ, καὶ βολίτινον θάτερον,</TextUnit>
    <TextUnit id="296" loc="296">σάφ' ἴσθι.   ποῖ δῆτ' ἂν τραποίμην;   ποῖ δ' ἐγώ;</TextUnit>
    <TextUnit id="297" loc="297">ἱερεῦ διαφύλαξόν μ', ἵν' ὦ σοι ξυμπότης.</TextUnit>
    <TextUnit id="298" loc="298">ἀπολούμεθ' ὦναξ ̔Ηράκλεις.   οὐ μὴ καλεῖς μ'</TextUnit>
    <TextUnit id="299" loc="299">ὦνθρωφ', ἱκετεύω, μηδὲ κατερεῖς τοὔνομα.</TextUnit>
    <TextUnit id="300" loc="300">Διόνυσε τοίνυν.   τοῦτό γ' ἧττον θατέρου.</TextUnit>
    <TextUnit id="301" loc="301">ἴθ' ᾗπερ ἔρχει.   δεῦρο δεῦρ' ὦ δέσποτα.</TextUnit>
    <TextUnit id="302" loc="302">τί δ' ἔστι;   θάρρει: πάντ' ἀγαθὰ πεπράγαμεν,</TextUnit>
    <TextUnit id="303" loc="303">ἔξεστί θ' ὥσπερ ̔Ηγέλοχος ἡμῖν λέγειν,</TextUnit>
    <TextUnit id="304" loc="304">“ἐκ κυμάτων γὰρ αὖθις αὖ γαλῆν ὁρῶ.”</TextUnit>
    <TextUnit id="305" loc="305">ἥμπουσα φρούδη.   κατόμοσον.   νὴ τὸν Δία.</TextUnit>
    <TextUnit id="306" loc="306">καὖθις κατόμοσον.   νὴ Δί'.   ὄμοσον.   νὴ Δία.</TextUnit>
    <TextUnit id="307" loc="307">οἴμοι τάλας, ὡς ὠχρίας' αὐτὴν ἰδών.</TextUnit>
    <TextUnit id="308" loc="308">ὁδὶ δὲ δείσας ὑπερεπυρρίασέ σου.</TextUnit>
    <TextUnit id="309" loc="309">οἴμοι, πόθεν μοι τὰ κακὰ ταυτὶ προσέπεσεν;</TextUnit>
    <TextUnit id="310" loc="310">τίν' αἰτιάσομαι θεῶν μ' ἀπολλύναι;</TextUnit>
    <TextUnit id="311" loc="311">αἰθέρα Διὸς δωμάτιον ἢ χρόνου πόδα; αὐλεῖ τις ἔνδοθεν）</TextUnit>
    <TextUnit id="312" loc="312">οὗτος.   τί ἔστιν;   οὐ κατήκουσας;   τίνος;</TextUnit>
    <TextUnit id="313" loc="313">αὐλῶν πνοῆς.   ἔγωγε, καὶ δᾴδων γέ με</TextUnit>
    <TextUnit id="314" loc="314">αὔρα τις εἰσέπνευσε μυστικωτάτη.</TextUnit>
    <TextUnit id="315" loc="315">ἀλλ' ἠρεμὶ πτήξαντες ἀκροασώμεθα.</TextUnit>
    <TextUnit id="316" loc="316">̓́Ιακχ' ὦ ̓́Ιακχε.</TextUnit>
    <TextUnit id="317" loc="317">̓́Ιακχ' ὦ ̓́Ιακχε.</TextUnit>
    <TextUnit id="318" loc="318">τοῦτ' ἔστ' ἐκεῖν' ὦ δέσποθ': οἱ μεμυημένοι</TextUnit>
    <TextUnit id="319" loc="319">ἐνταῦθά που παίζουσιν, οὓς ἔφραζε νῷν.</TextUnit>
    <TextUnit id="320" loc="320">ᾄδουσι γοῦν τὸν ̓́Ιακχον ὅνπερ Διαγόρας.</TextUnit>
    <TextUnit id="321" loc="321">κἀμοὶ δοκοῦσιν. ἡσυχίαν τοίνυν ἄγειν</TextUnit>
    <TextUnit id="322" loc="322">βέλτιστόν ἐσθ', ἕως ἂν εἰδῶμεν σαφῶς.</TextUnit>
    <TextUnit id="323" loc="323">̓́Ιακχ' ὦ πολυτίμητ' ἐν ἕδραις ἐνθάδε ναίων,</TextUnit>
    <TextUnit id="324" loc="325">̓́Ιακχ' ὦ ̓́Ιακχε,</TextUnit>
    <TextUnit id="325" loc="326">ἐλθὲ τόνδ' ἀνὰ λειμῶνα χορεύσων</TextUnit>
    <TextUnit id="326" loc="327">ὁσίους ἐς θιασώτας,</TextUnit>
    <TextUnit id="327" loc="328">πολύκαρπον μὲν τινάσσων</TextUnit>
    <TextUnit id="328" loc="329">περὶ κρατὶ σῷ βρύοντα</TextUnit>
    <TextUnit id="329" loc="330">στέφανον μύρτων, θρασεῖ δ' ἐγκατακρούων</TextUnit>
    <TextUnit id="330" loc="331">ποδὶ τὰν ἀκόλαστον</TextUnit>
    <TextUnit id="331" loc="332">φιλοπαίγμονα τιμάν,</TextUnit>
    <TextUnit id="332" loc="335">χαρίτων πλεῖστον ἔχουσαν μέρος, ἁγνάν, ἱερὰν</TextUnit>
    <TextUnit id="333" loc="336">ὁσίοις μύσταις χορείαν.</TextUnit>
    <TextUnit id="334" loc="337">ὦ πότνια πολυτίμητε Δήμητρος κόρη,</TextUnit>
    <TextUnit id="335" loc="338">ὡς ἡδύ μοι προσέπνευσε χοιρείων κρεῶν.</TextUnit>
    <TextUnit id="336" loc="339">οὔκουν ἀτρέμ' ἕξεις, ἤν τι καὶ χορδῆς λάβῃς;</TextUnit>
    <TextUnit id="337" loc="340">†ἔγειρε φλογέας λαμπάδας ἐν χερσὶ γὰρ ἥκει τινάσσων†,</TextUnit>
    <TextUnit id="338" loc="341">̓́Ιακχ' ὦ ̓́Ιακχε,</TextUnit>
    <TextUnit id="339" loc="342">νυκτέρου τελετῆς φωσφόρος ἀστήρ.</TextUnit>
    <TextUnit id="340" loc="343">φλογὶ φέγγεται δὲ λειμών:</TextUnit>
    <TextUnit id="341" loc="345">γόνυ πάλλεται γερόντων:</TextUnit>
    <TextUnit id="342" loc="346">ἀποσείονται δὲ λύπας</TextUnit>
    <TextUnit id="343" loc="347">χρονίους τ' ἐτῶν παλαιῶν ἐνιαυτοὺς</TextUnit>
    <TextUnit id="344" loc="350">ἱερᾶς ὑπὸ τιμᾶς.</TextUnit>
    <TextUnit id="345" loc="351">σὺ δὲ λαμπάδι † φλέγων†</TextUnit>
    <TextUnit id="346" loc="352">προβάδην ἔξαγ' ἐπ' ἀνθηρὸν ἕλειον δάπεδον</TextUnit>
    <TextUnit id="347" loc="353">χοροποιὸν μάκαρ ἥβαν.</TextUnit>
    <TextUnit id="348" loc="354">εὐφημεῖν χρὴ κἀξίστασθαι τοῖς ἡμετέροισι χοροῖσιν,</TextUnit>
    <TextUnit id="349" loc="355">ὅστις ἄπειρος τοιῶνδε λόγων ἢ γνώμῃ μὴ καθαρεύει,</TextUnit>
    <TextUnit id="350" loc="356">ἢ γενναίων ὄργια Μουσῶν μήτ' εἶδεν μήτ' ἐχόρευσεν,</TextUnit>
    <TextUnit id="351" loc="357">μηδὲ Κρατίνου τοῦ ταυροφάγου γλώττης Βακχεῖ' ἐτελέσθη,</TextUnit>
    <TextUnit id="352" loc="358">ἢ βωμολόχοις ἔπεσιν χαίρει μὴ ν' καιρῷ τοῦτο ποιοῦσιν,</TextUnit>
    <TextUnit id="353" loc="359">ἢ στάσιν ἐχθρὰν μὴ καταλύει μηδ' εὔκολός ἐστι πολίταις,</TextUnit>
    <TextUnit id="354" loc="360">ἀλλ' ἀνεγείρει καὶ ῥιπίζει κερδῶν ἰδίων ἐπιθυμῶν,</TextUnit>
    <TextUnit id="355" loc="361">ἢ τῆς πόλεως χειμαζομένης ἄρχων καταδωροδοκεῖται,</TextUnit>
    <TextUnit id="356" loc="362">ἢ προδίδωσιν φρούριον ἢ ναῦς, ἢ τἀπόρρητ' ἀποπέμπει</TextUnit>
    <TextUnit id="357" loc="363">ἐξ Αἰγίνης Θωρυκίων ὢν εἰκοστολόγος κακοδαίμων,</TextUnit>
    <TextUnit id="358" loc="364">ἀσκώματα καὶ λίνα καὶ πίτταν διαπέμπων εἰς ̓Επίδαυρον,</TextUnit>
    <TextUnit id="359" loc="365">ἢ χρήματα ταῖς τῶν ἀντιπάλων ναυσὶν παρέχειν τινὰ πείθει,</TextUnit>
    <TextUnit id="360" loc="366">ἢ κατατιλᾷ τῶν ̔Εκαταίων κυκλίοισι χοροῖσιν ὑπᾴδων,</TextUnit>
    <TextUnit id="361" loc="367">ἢ τοὺς μισθοὺς τῶν ποιητῶν ῥήτωρ ὢν εἶτ' ἀποτρώγει,</TextUnit>
    <TextUnit id="362" loc="368">κωμῳδηθεὶς ἐν ταῖς πατρίοις τελεταῖς ταῖς τοῦ Διονύσου:</TextUnit>
    <TextUnit id="363" loc="369">τούτοις αὐδῶ καὖθις ἀπαυδῶ καὖθις τὸ τρίτον μάλ' ἀπαυδῶ</TextUnit>
    <TextUnit id="364" loc="370">ἐξίστασθαι μύσταισι χοροῖς: ὑμεῖς δ' ἀνεγείρετε μολπὴν</TextUnit>
    <TextUnit id="365" loc="371">καὶ παννυχίδας τὰς ἡμετέρας αἳ τῇδε πρέπουσιν ἑορτῇ.</TextUnit>
    <TextUnit id="366" loc="372">χώρει νυν πᾶς ἀνδρείως</TextUnit>
    <TextUnit id="367" loc="373">ἐς τοὺς εὐανθεῖς κόλπους</TextUnit>
    <TextUnit id="368" loc="374">λειμώνων ἐγκρούων</TextUnit>
    <TextUnit id="369" loc="375">κἀπισκώπτων</TextUnit>
    <TextUnit id="370" loc="376">καὶ παίζων καὶ χλευάζων,</TextUnit>
    <TextUnit id="371" loc="377">ἠρίστηται δ' ἐξαρκούντως.</TextUnit>
    <TextUnit id="372" loc="378">ἀλλ' ἔμβα χὤπως ἀρεῖς</TextUnit>
    <TextUnit id="373" loc="379">τὴν Σώτειραν γενναίως</TextUnit>
    <TextUnit id="374" loc="380">τῇ φωνῇ μολπάζων,</TextUnit>
    <TextUnit id="375" loc="381">ἣ τὴν χώραν</TextUnit>
    <TextUnit id="376" loc="382">σῴζειν φής' ἐς τὰς ὥρας,</TextUnit>
    <TextUnit id="377" loc="383">κἂν Θωρυκίων μὴ βούληται.</TextUnit>
    <TextUnit id="378" loc="384">ἄγε νυν ἑτέραν ὕμνων ἰδέαν τὴν καρποφόρον βασίλειαν</TextUnit>
    <TextUnit id="379" loc="385">Δήμητρα θεὰν ἐπικοσμοῦντες ζαθέαις μολπαῖς κελαδεῖτε.</TextUnit>
    <TextUnit id="380" loc="386">Δήμητερ ἁγνῶν ὀργίων</TextUnit>
    <TextUnit id="381" loc="387">ἄνασσα συμπαραστάτει,</TextUnit>
    <TextUnit id="382" loc="388">καὶ σῷζε τὸν σαυτῆς χορόν,</TextUnit>
    <TextUnit id="383" loc="389">καί μ' ἀσφαλῶς πανήμερον</TextUnit>
    <TextUnit id="384" loc="390">παῖσαί τε καὶ χορεῦσαι:</TextUnit>
    <TextUnit id="385" loc="391">καὶ πολλὰ μὲν γέλοιά μ' εἰ-</TextUnit>
    <TextUnit id="386" loc="392">πεῖν, πολλὰ δὲ σπουδαῖα, καὶ</TextUnit>
    <TextUnit id="387" loc="393">τῆς σῆς ἑορτῆς ἀξίως</TextUnit>
    <TextUnit id="388" loc="394">παίσαντα καὶ σκώψαντα νικήσαντα</TextUnit>
    <TextUnit id="389" loc="395">ταινιοῦσθαι.</TextUnit>
    <TextUnit id="390" loc="396">ἄγ' εἶα</TextUnit>
    <TextUnit id="391" loc="397">νῦν καὶ τὸν ὡραῖον θεὸν παρακαλεῖτε δεῦρο</TextUnit>
    <TextUnit id="392" loc="398">ᾠδαῖσι, τὸν ξυνέμπορον τῆσδε τῆς χορείας.</TextUnit>
    <TextUnit id="393" loc="399">̓́Ιακχε πολυτίμητε, μέλος ἑορτῆς</TextUnit>
    <TextUnit id="394" loc="400">ἥδιστον εὑρών, δεῦρο συνακολούθει</TextUnit>
    <TextUnit id="395" loc="401">πρὸς τὴν θεὸν</TextUnit>
    <TextUnit id="396" loc="402">καὶ δεῖξον ὡς ἄνευ πόνου</TextUnit>
    <TextUnit id="397" loc="403">πολλὴν ὁδὸν περαίνεις.</TextUnit>
    <TextUnit id="398" loc="404">̓́Ιακχε φιλοχορευτὰ συμπρόπεμπέ με.</TextUnit>
    <TextUnit id="399" loc="405">σὺ γὰρ κατεσχίσω μὲν ἐπὶ γέλωτι</TextUnit>
    <TextUnit id="400" loc="406">κἀπ' εὐτελείᾳ τόδε τὸ σανδαλίσκον</TextUnit>
    <TextUnit id="401" loc="407">καὶ τὸ ῥάκος,</TextUnit>
    <TextUnit id="402" loc="408">κἀξηῦρες ὥστ' ἀζημίους</TextUnit>
    <TextUnit id="403" loc="409">παίζειν τε καὶ χορεύειν.</TextUnit>
    <TextUnit id="404" loc="410">̓́Ιακχε φιλοχορευτὰ συμπρόπεμπέ με.</TextUnit>
    <TextUnit id="405" loc="411">καὶ γὰρ παραβλέψας τι μειρακίσκης</TextUnit>
    <TextUnit id="406" loc="412">νῦν δὴ κατεῖδον καὶ μάλ' εὐπροσώπου</TextUnit>
    <TextUnit id="407" loc="413">συμπαιστρίας</TextUnit>
    <TextUnit id="408" loc="414">χιτωνίου παραρραγέν-</TextUnit>
    <TextUnit id="409" loc="415">τος τιτθίον προκύψαν.</TextUnit>
    <TextUnit id="410" loc="416">̓́Ιακχε φιλοχορευτὰ συμπρόπεμπέ με.</TextUnit>
    <TextUnit id="411" loc="417">ἐγὼ δ' ἀεί πως φιλακόλου-</TextUnit>
    <TextUnit id="412" loc="418">θός εἰμι καὶ μετ' αὐτῆς</TextUnit>
    <TextUnit id="413" loc="419">παίζων χορεύειν βούλομαι.    κἄγωγε πρός.</TextUnit>
    <TextUnit id="414" loc="420">βούλεσθε δῆτα κοινῇ</TextUnit>
    <TextUnit id="415" loc="421">σκώψωμεν ̓Αρχέδημον;</TextUnit>
    <TextUnit id="416" loc="422">ὃς ἑπτέτης ὢν οὐκ ἔφυσε φράτερας.</TextUnit>
    <TextUnit id="417" loc="423">νυνὶ δὲ δημαγωγεῖ</TextUnit>
    <TextUnit id="418" loc="424">ἐν τοῖς ἄνω νεκροῖσι,</TextUnit>
    <TextUnit id="419" loc="425">κἀστὶν τὰ πρῶτα τῆς ἐκεῖ μοχθηρίας.</TextUnit>
    <TextUnit id="420" loc="426">τὸν Κλεισθένους δ' ἀκούω</TextUnit>
    <TextUnit id="421" loc="427">ἐν ταῖς ταφαῖσι πρωκτὸν</TextUnit>
    <TextUnit id="422" loc="428">τίλλειν ἑαυτοῦ καὶ σπαράττειν τὰς γνάθους:</TextUnit>
    <TextUnit id="423" loc="429">κἀκόπτετ' ἐγκεκυφώς,</TextUnit>
    <TextUnit id="424" loc="430">κἄκλαε κἀκεκράγει</TextUnit>
    <TextUnit id="425" loc="431">Σεβῖνον ὅστις ἐστὶν ἁναφλύστιος.</TextUnit>
    <TextUnit id="426" loc="432">καὶ Καλλίαν γέ φασι</TextUnit>
    <TextUnit id="427" loc="433">τοῦτον τὸν ̔Ιπποβίνου</TextUnit>
    <TextUnit id="428" loc="434">κύσθου λεοντῆν ναυμαχεῖν ἐνημμένον.</TextUnit>
    <TextUnit id="429" loc="435">ἔχοιτ' ἂν οὖν φράσαι νῷν</TextUnit>
    <TextUnit id="430" loc="436">Πλούτων' ὅπου 'νθάδ' οἰκεῖ;</TextUnit>
    <TextUnit id="431" loc="437">ξένω γάρ ἐσμεν ἀρτίως ἀφιγμένω.</TextUnit>
    <TextUnit id="432" loc="438">μηδὲν μακρὰν ἀπέλθῃς,</TextUnit>
    <TextUnit id="433" loc="439">μηδ' αὖθις ἐπανέρῃ με,</TextUnit>
    <TextUnit id="434" loc="440">ἀλλ' ἴσθ' ἐπ' αὐτὴν θύραν ἀφιγμένος.</TextUnit>
    <TextUnit id="435" loc="441">αἴροι' ἂν αὖθις ὦ παῖ.</TextUnit>
    <TextUnit id="436" loc="442">τουτὶ τί ἦν τὸ πρᾶγμα;</TextUnit>
    <TextUnit id="437" loc="443">ἀλλ' ἢ Διὸς Κόρινθος ἐν τοῖς στρώμασιν.</TextUnit>
    <TextUnit id="438" loc="444">χωρεῖτε</TextUnit>
    <TextUnit id="439" loc="445">νῦν ἱερὸν ἀνὰ κύκλον θεᾶς, ἀνθοφόρον ἀν' ἄλσος</TextUnit>
    <TextUnit id="440" loc="446">παίζοντες οἷς μετουσία θεοφιλοῦς ἑορτῆς:</TextUnit>
    <TextUnit id="441" loc="447">ἐγὼ δὲ σὺν ταῖσιν κόραις εἶμι καὶ γυναιξίν,</TextUnit>
    <TextUnit id="442" loc="448">οὗ παννυχίζουσιν θεᾷ, φέγγος ἱερὸν οἴσων.</TextUnit>
    <TextUnit id="443" loc="449">χωρῶμεν ἐς πολυρρόδους</TextUnit>
    <TextUnit id="444" loc="450">λειμῶνας ἀνθεμώδεις,</TextUnit>
    <TextUnit id="445" loc="451">τὸν ἡμέτερον τρόπον</TextUnit>
    <TextUnit id="446" loc="452">τὸν καλλιχορώτατον</TextUnit>
    <TextUnit id="447" loc="453">παίζοντες, ὃν ὄλβιαι</TextUnit>
    <TextUnit id="448" loc="454">Μοῖραι ξυνάγουσιν.</TextUnit>
    <TextUnit id="449" loc="455">μόνοις γὰρ ἡμῖν ἥλιος</TextUnit>
    <TextUnit id="450" loc="456">καὶ φέγγος ἱλαρόν ἐστιν,</TextUnit>
    <TextUnit id="451" loc="457">ὅσοι μεμυήμεθ' εὐ-</TextUnit>
    <TextUnit id="452" loc="457b">σεβῆ τε διήγομεν</TextUnit>
    <TextUnit id="453" loc="458">τρόπον περὶ τοὺς ξένους</TextUnit>
    <TextUnit id="454" loc="459">καὶ τοὺς ἰδιώτας.</TextUnit>
    <TextUnit id="455" loc="460">ἄγε δὴ τίνα τρόπον τὴν θύραν κόψω; τίνα;</TextUnit>
    <TextUnit id="456" loc="461">πῶς ἐνθάδ' ἄρα κόπτουσιν οὑπιχώριοι;</TextUnit>
    <TextUnit id="457" loc="462">οὐ μὴ διατρίψεις, ἀλλὰ γεύσει τῆς θύρας,</TextUnit>
    <TextUnit id="458" loc="463">καθ' ̔Ηρακλέα τὸ σχῆμα καὶ τὸ λῆμ' ἔχων.</TextUnit>
    <TextUnit id="459" loc="464">παῖ παῖ.   τίς οὗτος;   ̔Ηρακλῆς ὁ καρτερός.</TextUnit>
    <TextUnit id="460" loc="465">ὦ βδελυρὲ κἀναίσχυντε καὶ τολμηρὲ σὺ</TextUnit>
    <TextUnit id="461" loc="466">καὶ μιαρὲ καὶ παμμίαρε καὶ μιαρώτατε,</TextUnit>
    <TextUnit id="462" loc="467">ὃς τὸν κύν' ἡμῶν ἐξελάσας τὸν Κέρβερον</TextUnit>
    <TextUnit id="463" loc="468">ἀπῇξας ἄγχων κἀποδρὰς ᾤχου λαβών,</TextUnit>
    <TextUnit id="464" loc="469">ὃν ἐγὼ 'φύλαττον. ἀλλὰ νῦν ἔχει μέσος:</TextUnit>
    <TextUnit id="465" loc="470">τοία Στυγός σε μελανοκάρδιος πέτρα</TextUnit>
    <TextUnit id="466" loc="471">̓Αχερόντιός τε σκόπελος αἱματοσταγὴς</TextUnit>
    <TextUnit id="467" loc="472">φρουροῦσι, Κωκυτοῦ τε περίδρομοι κύνες,</TextUnit>
    <TextUnit id="468" loc="473">ἔχιδνά θ' ἑκατογκέφαλος, ἣ τὰ σπλάγχνα σου</TextUnit>
    <TextUnit id="469" loc="474">διασπαράξει, πλευμόνων τ' ἀνθάψεται</TextUnit>
    <TextUnit id="470" loc="475">Ταρτησία μύραινα: τὼ νεφρὼ δέ σου</TextUnit>
    <TextUnit id="471" loc="476">αὐτοῖσιν ἐντέροισιν ᾑματωμένω</TextUnit>
    <TextUnit id="472" loc="477">διασπάσονται Γοργόνες Τειθράσιαι,</TextUnit>
    <TextUnit id="473" loc="478">ἐφ' ἃς ἐγὼ δρομαῖον ὁρμήσω πόδα.</TextUnit>
    <TextUnit id="474" loc="479">οὗτος τί δέδρακας;   ἐγκέχοδα: κάλει θεόν.</TextUnit>
    <TextUnit id="475" loc="480">ὦ καταγέλαστ' οὔκουν ἀναστήσει ταχὺ</TextUnit>
    <TextUnit id="476" loc="481">πρίν τινά ς' ἰδεῖν ἀλλότριον;   ἀλλ' ὡρακιῶ.</TextUnit>
    <TextUnit id="477" loc="482">ἀλλ' οἶσε πρὸς τὴν καρδίαν μου σφογγιάν.</TextUnit>
    <TextUnit id="478" loc="483">ἰδοὺ λαβέ, προσθοῦ.   ποῦ 'στιν;   ὦ χρυσοῖ θεοὶ</TextUnit>
    <TextUnit id="479" loc="484">ἐνταῦθ' ἔχεις τὴν καρδίαν;   δείσασα γὰρ</TextUnit>
    <TextUnit id="480" loc="485">ἐς τὴν κάτω μου κοιλίαν καθείρπυσεν.</TextUnit>
    <TextUnit id="481" loc="486">ὦ δειλότατε θεῶν σὺ κἀνθρώπων.   ἐγώ;</TextUnit>
    <TextUnit id="482" loc="487">πῶς δειλὸς ὅστις σφογγιὰν ᾔτησά σε;</TextUnit>
    <TextUnit id="483" loc="488">οὐκ ἂν ἕτερός γ' αὔτ' ἠργάσατ' ἀνήρ.   ἀλλὰ τί;</TextUnit>
    <TextUnit id="484" loc="489">κατέκειτ' ἂν ὀσφραινόμενος, εἴπερ δειλὸς ἦν:</TextUnit>
    <TextUnit id="485" loc="490">ἐγὼ δ' ἀνέστην καὶ προσέτ' ἀπεψησάμην.</TextUnit>
    <TextUnit id="486" loc="491">ἀνδρεῖά γ' ὦ Πόσειδον.   οἶμαι νὴ Δία.</TextUnit>
    <TextUnit id="487" loc="492">σὺ δ' οὐκ ἔδεισας τὸν ψόφον τῶν ῥημάτων</TextUnit>
    <TextUnit id="488" loc="493">καὶ τὰς ἀπειλάς;   οὐ μὰ Δί' οὐδ' ἐφρόντισα.</TextUnit>
    <TextUnit id="489" loc="494">ἴθι νυν ἐπειδὴ ληματίας κἀνδρεῖος εἶ,</TextUnit>
    <TextUnit id="490" loc="495">σὺ μὲν γενοῦ 'γὼ τὸ ῥόπαλον τουτὶ λαβὼν</TextUnit>
    <TextUnit id="491" loc="496">καὶ τὴν λεοντῆν, εἴπερ ἀφοβόσπλαγχνος εἶ:</TextUnit>
    <TextUnit id="492" loc="497">ἐγὼ δ' ἔσομαί σοι σκευοφόρος ἐν τῷ μέρει.</TextUnit>
    <TextUnit id="493" loc="498">φέρε δὴ ταχέως αὔτ': οὐ γὰρ ἀλλὰ πειστέον:</TextUnit>
    <TextUnit id="494" loc="499">καὶ βλέψον ἐς τὸν ̔Ηρακλειοξανθίαν,</TextUnit>
    <TextUnit id="495" loc="500">εἰ δειλὸς ἔσομαι καὶ κατὰ σὲ τὸ λῆμ' ἔχων.</TextUnit>
    <TextUnit id="496" loc="501">μὰ Δί' ἀλλ' ἀληθῶς οὑκ Μελίτης μαστιγίας.</TextUnit>
    <TextUnit id="497" loc="502">φέρε νυν ἐγὼ τὰ στρώματ' αἴρωμαι ταδί.</TextUnit>
    <TextUnit id="498" loc="503">ὦ φίλταθ' ἥκεις ̔Ηράκλεις; δεῦρ' εἴσιθι.</TextUnit>
    <TextUnit id="499" loc="504">ἡ γὰρ θεός ς' ὡς ἐπύθεθ' ἥκοντ', εὐθέως</TextUnit>
    <TextUnit id="500" loc="505">ἔπεττεν ἄρτους, ἧψε κατερεικτῶν χύτρας</TextUnit>
    <TextUnit id="501" loc="506">ἔτνους δύ' ἢ τρεῖς, βοῦν ἀπηνθράκιζ' ὅλον,</TextUnit>
    <TextUnit id="502" loc="507">πλακοῦντας ὤπτα κολλάβους. ἀλλ' εἴσιθι.</TextUnit>
    <TextUnit id="503" loc="508">κάλλιστ', ἐπαινῶ.   μὰ τὸν ̓Απόλλω οὐ μή ς' ἐγὼ</TextUnit>
    <TextUnit id="504" loc="509">περιόψομἀπελθόντ', ἐπεί τοι καὶ κρέα</TextUnit>
    <TextUnit id="505" loc="510">ἀνέβραττεν ὀρνίθεια, καὶ τραγήματα</TextUnit>
    <TextUnit id="506" loc="511">ἔφρυγε, κᾦνον ἀνεκεράννυ γλυκύτατον.</TextUnit>
    <TextUnit id="507" loc="512">ἀλλ' εἴσιθ' ἅμ' ἐμοί.   πάνυ καλῶς.   ληρεῖς ἔχων</TextUnit>
    <TextUnit id="508" loc="513">οὐ γάρ ς' ἀφήσω. καὶ γὰρ αὐλητρίς γέ σοι</TextUnit>
    <TextUnit id="509" loc="514">ἥδ' ἔνδον ἔσθ' ὡραιοτάτη κὠρχηστρίδες</TextUnit>
    <TextUnit id="510" loc="515">ἕτεραι δύ' ἢ τρεῖς.   πῶς λέγεις; ὀρχηστρίδες;</TextUnit>
    <TextUnit id="511" loc="516">ἡβυλλιῶσαι κἄρτι παρατετιλμέναι.</TextUnit>
    <TextUnit id="512" loc="517">ἀλλ' εἴσιθ', ὡς ὁ μάγειρος ἤδη τὰ τεμάχη</TextUnit>
    <TextUnit id="513" loc="518">ἔμελλ' ἀφαιρεῖν χἠ τράπεζ' εἰσῄρετο.</TextUnit>
    <TextUnit id="514" loc="519">ἴθι νυν φράσον πρώτιστα ταῖς ὀρχηστρίσιν</TextUnit>
    <TextUnit id="515" loc="520">ταῖς ἔνδον οὔσαις αὐτὸς ὅτι εἰσέρχομαι.</TextUnit>
    <TextUnit id="516" loc="521">ὁ παῖς ἀκολούθει δεῦρο τὰ σκεύη φέρων.</TextUnit>
    <TextUnit id="517" loc="522">ἐπίσχες οὗτος. οὔ τί που σπουδὴν ποιεῖ,</TextUnit>
    <TextUnit id="518" loc="523">ὁτιή σε παίζων ̔Ηρακλέα 'νεσκεύασα;</TextUnit>
    <TextUnit id="519" loc="524">οὐ μὴ φλυαρήσεις ἔχων ὦ Ξανθία,</TextUnit>
    <TextUnit id="520" loc="525">ἀλλ' ἀράμενος οἴσεις πάλιν τὰ στρώματα.</TextUnit>
    <TextUnit id="521" loc="526">τί δ' ἔστιν; οὔ τι πού μ' ἀφελέσθαι διανοεῖ</TextUnit>
    <TextUnit id="522" loc="527">ἅδωκας αὐτός;   οὐ τάχ', ἀλλ' ἤδη ποιῶ.</TextUnit>
    <TextUnit id="523" loc="528">κατάθου τὸ δέρμα.   ταῦτ' ἐγὼ μαρτύρομαι</TextUnit>
    <TextUnit id="524" loc="529">καὶ τοῖς θεοῖσιν ἐπιτρέπω.   ποίοις θεοῖς;</TextUnit>
    <TextUnit id="525" loc="530">τὸ δὲ προσδοκῆσαί ς' οὐκ ἀνόητον καὶ κενὸν</TextUnit>
    <TextUnit id="526" loc="531">ὡς δοῦλος ὢν καὶ θνητὸς ̓Αλκμήνης ἔσει;</TextUnit>
    <TextUnit id="527" loc="532">ἀμέλει καλῶς: ἔχ' αὔτ'. ἴσως γάρ τοί ποτε</TextUnit>
    <TextUnit id="528" loc="533">ἐμοῦ δεηθείης ἄν, εἰ θεὸς θέλοι.</TextUnit>
    <TextUnit id="529" loc="534">ταῦτα μὲν πρὸς ἀνδρός ἐστι</TextUnit>
    <TextUnit id="530" loc="535">νοῦν ἔχοντος καὶ φρένας καὶ</TextUnit>
    <TextUnit id="531" loc="535">πολλὰ περιπεπλευκότος,</TextUnit>
    <TextUnit id="532" loc="536">μετακυλίνδειν αὑτὸν ἀεὶ</TextUnit>
    <TextUnit id="533" loc="537">πρὸς τὸν εὖ πράττοντα τοῖχον</TextUnit>
    <TextUnit id="534" loc="538">μᾶλλον ἢ γεγραμμένην</TextUnit>
    <TextUnit id="535" loc="539">εἰκόν' ἑστάναι, λαβόνθ' ἓν</TextUnit>
    <TextUnit id="536" loc="540">σχῆμα: τὸ δὲ μεταστρέφεσθαι</TextUnit>
    <TextUnit id="537" loc="541">πρὸς τὸ μαλθακώτερον</TextUnit>
    <TextUnit id="538" loc="540">δεξιοῦ πρὸς ἀνδρός ἐστι</TextUnit>
    <TextUnit id="539" loc="541">καὶ φύσει Θηραμένους.</TextUnit>
    <TextUnit id="540" loc="542">οὐ γὰρ ἂν γέλοιον ἦν, εἰ</TextUnit>
    <TextUnit id="541" loc="543">Ξανθίας μὲν δοῦλος ὢν ἐν</TextUnit>
    <TextUnit id="542" loc="544">στρώμασιν Μιλησίοις</TextUnit>
    <TextUnit id="543" loc="545">ἀνατετραμμένος κυνῶν ὀρ-</TextUnit>
    <TextUnit id="544" loc="546">χηστρίδ' εἶτ' ᾔτησεν ἀμίδ', ἐγὼ</TextUnit>
    <TextUnit id="545" loc="547">δὲ πρὸς τοῦτον βλέπων</TextUnit>
    <TextUnit id="546" loc="545">τοὐρεβίνθου 'δραττόμην, οὗ-</TextUnit>
    <TextUnit id="547" loc="546">τος δ' ἅτ' ὢν αὐτὸς πανοῦργος</TextUnit>
    <TextUnit id="548" loc="547">εἶδε, κᾆτ' ἐκ τῆς γνάθου</TextUnit>
    <TextUnit id="549" loc="548">πὺξ πατάξας μοὐξέκοψε</TextUnit>
    <TextUnit id="550" loc="548">τοῦ χοροῦ τοὺς προσθίους;</TextUnit>
    <TextUnit id="551" loc="549">Πλαθάνη Πλαθάνη δεῦρ' ἔλθ', ὁ πανοῦργος οὑτοσί,</TextUnit>
    <TextUnit id="552" loc="550">ὃς ἐς τὸ πανδοκεῖον εἰσελθών ποτε</TextUnit>
    <TextUnit id="553" loc="551">ἑκκαίδεκ' ἄρτους κατέφαγ' ἡμῶν.   νὴ Δία</TextUnit>
    <TextUnit id="554" loc="552">ἐκεῖνος αὐτὸς δῆτα.   κακὸν ἥκει τινί.</TextUnit>
    <TextUnit id="555" loc="553">καὶ κρέα γε πρὸς τούτοισιν ἀνάβραστ' εἴκοσιν</TextUnit>
    <TextUnit id="556" loc="554">ἀν' ἡμιωβολιαῖα.   δώσει τις δίκην.</TextUnit>
    <TextUnit id="557" loc="555">καὶ τὰ σκόροδα τὰ πολλά.   ληρεῖς ὦ γύναι</TextUnit>
    <TextUnit id="558" loc="556">κοὐκ οἶσθ' ὅ τι λέγεις.   οὐ μὲν οὖν με προσεδόκας,</TextUnit>
    <TextUnit id="559" loc="557">ὁτιὴ κοθόρνους εἶχες, ἂν γνῶναί ς' ἔτι;</TextUnit>
    <TextUnit id="560" loc="558">τί δαί; τὸ πολὺ τάριχος οὐκ εἴρηκά πω.</TextUnit>
    <TextUnit id="561" loc="559">μὰ Δί' οὐδὲ τὸν τυρόν γε τὸν χλωρὸν τάλαν,</TextUnit>
    <TextUnit id="562" loc="560">ὃν οὗτος αὐτοῖς τοῖς ταλάροις κατήσθιεν</TextUnit>
    <TextUnit id="563" loc="561">κἄπειτ' ἐπειδὴ τἀργύριον ἐπραττόμην,</TextUnit>
    <TextUnit id="564" loc="562">ἔβλεψεν ἔς με δριμὺ κἀμυκᾶτό γε.</TextUnit>
    <TextUnit id="565" loc="563">τούτου πάνυ τοὔργον: οὗτος ὁ τρόπος πανταχοῦ.</TextUnit>
    <TextUnit id="566" loc="564">καὶ τὸ ξίφος γ' ἐσπᾶτο μαίνεσθαι δοκῶν.</TextUnit>
    <TextUnit id="567" loc="565">νὴ Δία τάλαινα.   νὼ δὲ δεισάσα γέ που</TextUnit>
    <TextUnit id="568" loc="566">ἐπὶ τὴν κατήλιφ' εὐθὺς ἀνεπηδήσαμεν:</TextUnit>
    <TextUnit id="569" loc="567">ὁ δ' ᾤχετ' ἐξᾴξας γε τὰς ψιάθους λαβών.</TextUnit>
    <TextUnit id="570" loc="568">καὶ τοῦτο τούτου τοὔργον.  ἀλλ' ἐχρῆν τι δρᾶν.</TextUnit>
    <TextUnit id="571" loc="569">ἴθι δὴ κάλεσον τὸν προστάτην Κλέωνά μοι.</TextUnit>
    <TextUnit id="572" loc="570">σὺ δ' ἔμοιγ' ἐάνπερ ἐπιτύχῃς ̔Υπέρβολον,</TextUnit>
    <TextUnit id="573" loc="571">ἵν' αὐτὸν ἐπιτρίψωμεν.   ὦ μιαρὰ φάρυξ,</TextUnit>
    <TextUnit id="574" loc="572">ὡς ἡδέως ἄν σου λίθῳ τοὺς γομφίους</TextUnit>
    <TextUnit id="575" loc="573">κόπτοιμ' ἄν, οἷς μου κατέφαγες τὰ φορτία.</TextUnit>
    <TextUnit id="576" loc="574">ἐγὼ δέ γ' ἐς τὸ βάραθρον ἐμβάλοιμί σε.</TextUnit>
    <TextUnit id="577" loc="575">ἐγὼ δὲ τὸν λάρυγγ' ἂν ἐκτέμοιμί σου</TextUnit>
    <TextUnit id="578" loc="576">δρέπανον λαβοῦς', ᾧ τὰς χόλικας κατέσπασας.</TextUnit>
    <TextUnit id="579" loc="577">ἀλλ' εἶμ' ἐπὶ τὸν Κλέων', ὃς αὐτοῦ τήμερον</TextUnit>
    <TextUnit id="580" loc="578">ἐκπηνιεῖται ταῦτα προσκαλούμενος.</TextUnit>
    <TextUnit id="581" loc="579">κάκιστ' ἀπολοίμην, Ξανθίαν εἰ μὴ φιλῶ.</TextUnit>
    <TextUnit id="582" loc="580">οἶδ' οἶδα τὸν νοῦν: παῦε παῦε τοῦ λόγου.</TextUnit>
    <TextUnit id="583" loc="581">οὐκ ἂν γενοίμην ̔Ηρακλῆς ἄν.   μηδαμῶς</TextUnit>
    <TextUnit id="584" loc="582">ὦ Ξανθίδιον.   καὶ πῶς ἂν ̓Αλκμήνης ἐγὼ</TextUnit>
    <TextUnit id="585" loc="583">υἱὸς γενοίμην δοῦλος ἅμα καὶ θνητὸς ὤν;</TextUnit>
    <TextUnit id="586" loc="584">οἶδ' οἶδ' ὅτι θυμοῖ, καὶ δικαίως αὐτὸ δρᾷς:</TextUnit>
    <TextUnit id="587" loc="585">κἂν εἴ με τύπτοις, οὐκ ἂν ἀντείποιμί σοι.</TextUnit>
    <TextUnit id="588" loc="586">ἀλλ' ἤν σε τοῦ λοιποῦ ποτ' ἀφέλωμαι χρόνου,</TextUnit>
    <TextUnit id="589" loc="587">πρόρριζος αὐτός, ἡ γυνή, τὰ παιδία,</TextUnit>
    <TextUnit id="590" loc="588">κάκιστ' ἀπολοίμην, κἀρχέδημος ὁ γλάμων.</TextUnit>
    <TextUnit id="591" loc="589">δέχομαι τὸν ὅρκον κἀπὶ τούτοις λαμβάνω.</TextUnit>
    <TextUnit id="592" loc="590">νῦν σὸν ἔργον ἔστ', ἐπειδὴ</TextUnit>
    <TextUnit id="593" loc="591">τὴν στολὴν εἴληφας ἥνπερ</TextUnit>
    <TextUnit id="594" loc="592">εἶχες ἐξ ἀρχῆς πάλιν,</TextUnit>
    <TextUnit id="595" loc="593">ἀνανεάζειν</TextUnit>
    <TextUnit id="596" loc="594">καὶ βλέπειν αὖθις τὸ δεινόν,</TextUnit>
    <TextUnit id="597" loc="595">τοῦ θεοῦ μεμνημένον</TextUnit>
    <TextUnit id="598" loc="596">ᾧπερ εἰκάζεις σεαυτόν.</TextUnit>
    <TextUnit id="599" loc="597">εἰ δὲ παραληρῶν ἁλώσει</TextUnit>
    <TextUnit id="600" loc="595">κἀκβαλεῖς τι μαλθακόν,</TextUnit>
    <TextUnit id="601" loc="596">αὖθις αἴρεσθαί ς' ἀνάγκη</TextUnit>
    <TextUnit id="602" loc="597">'σται πάλιν τὰ στρώματα.</TextUnit>
    <TextUnit id="603" loc="598">οὐ κακῶς ὦνδρες παραινεῖτ',</TextUnit>
    <TextUnit id="604" loc="599">ἀλλὰ καὐτὸς τυγχάνω ταῦτ'</TextUnit>
    <TextUnit id="605" loc="600">ἄρτι συννοούμενος.</TextUnit>
    <TextUnit id="606" loc="601">ὅτι μὲν οὖν, ἢν χρηστὸν ᾖ τι,</TextUnit>
    <TextUnit id="607" loc="600">ταῦτ' ἀφαιρεῖσθαι πάλιν πειράσεταί</TextUnit>
    <TextUnit id="608" loc="600b">μ' εὖ οἶδ' ὅτι.</TextUnit>
    <TextUnit id="609" loc="601">ἀλλ' ὅμως ἐγὼ παρέξω</TextUnit>
    <TextUnit id="610" loc="602">'μαυτὸν ἀνδρεῖον τὸ λῆμα</TextUnit>
    <TextUnit id="611" loc="603">καὶ βλέποντ' ὀρίγανον.</TextUnit>
    <TextUnit id="612" loc="604">δεῖν δ' ἔοικεν, ὡς ἀκούω</TextUnit>
    <TextUnit id="613" loc="604b">τῆς θύρας καὶ δὴ ψόφον.</TextUnit>
    <TextUnit id="614" loc="605">ξυνδεῖτε ταχέως τουτονὶ τὸν κυνοκλόπον,</TextUnit>
    <TextUnit id="615" loc="606">ἵνα δῷ δίκην: ἀνύετον.   ἥκει τῳ κακόν.</TextUnit>
    <TextUnit id="616" loc="607">οὐκ ἐς κόρακας; μὴ πρόσιτον.   εἶεν, καὶ μάχει;</TextUnit>
    <TextUnit id="617" loc="608">ὁ Διτύλας χὠ Σκεβλύας χὠ Παρδόκας</TextUnit>
    <TextUnit id="618" loc="609">χωρεῖτε δευρὶ καὶ μάχεσθε τουτῳί.</TextUnit>
    <TextUnit id="619" loc="610">εἶτ' οὐχὶ δεινὰ ταῦτα, τύπτειν τουτονὶ</TextUnit>
    <TextUnit id="620" loc="611">κλέπτοντα πρὸς τἀλλότρια;   μἀλλ' ὑπερφυᾶ.</TextUnit>
    <TextUnit id="621" loc="612">σχέτλια μὲν οὖν καὶ δεινά.   καὶ μὴν νὴ Δία</TextUnit>
    <TextUnit id="622" loc="613">εἰ πώποτ' ἦλθον δεῦρ', ἐθέλω τεθνηκέναι,</TextUnit>
    <TextUnit id="623" loc="614">ἢ 'κλεψα τῶν σῶν ἄξιόν τι καὶ τριχός.</TextUnit>
    <TextUnit id="624" loc="615">καί σοι ποιήσω πρᾶγμα γενναῖον πάνυ:</TextUnit>
    <TextUnit id="625" loc="616">βασάνιζε γὰρ τὸν παῖδα τουτονὶ λαβών,</TextUnit>
    <TextUnit id="626" loc="617">κἄν ποτέ μ' ἕλῃς ἀδικοῦντ', ἀπόκτεινόν μ' ἄγων.</TextUnit>
    <TextUnit id="627" loc="618">καὶ πῶς βασανίσω;   πάντα τρόπον, ἐν κλίμακι</TextUnit>
    <TextUnit id="628" loc="619">δήσας κρεμάσας ὑστριχίδι μαστιγῶν, δέρων,</TextUnit>
    <TextUnit id="629" loc="620">στρεβλῶν, ἔτι δ' ἐς τὰς ῥῖνας ὄξος ἐγχέων,</TextUnit>
    <TextUnit id="630" loc="621">πλίνθους ἐπιτιθείς, πάντα τἄλλα, πλὴν πράσῳ</TextUnit>
    <TextUnit id="631" loc="622">μὴ τύπτε τοῦτον μηδὲ γητείῳ νέῳ.</TextUnit>
    <TextUnit id="632" loc="623">δίκαιος ὁ λόγος: κἄν τι πηρώσω γέ σου</TextUnit>
    <TextUnit id="633" loc="624">τὸν παῖδα τύπτων, τἀργύριόν σοι κείσεται.</TextUnit>
    <TextUnit id="634" loc="625">μὴ δῆτ' ἔμοιγ'. οὕτω δὲ βασάνιζ' ἀπαγαγών.</TextUnit>
    <TextUnit id="635" loc="626">αὐτοῦ μὲν οὖν, ἵνα σοὶ κατ' ὀφθαλμοὺς λέγῃ.</TextUnit>
    <TextUnit id="636" loc="627">κατάθου σὺ τὰ σκεύη ταχέως, χὤπως ἐρεῖς</TextUnit>
    <TextUnit id="637" loc="628">ἐνταῦθα μηδὲν ψεῦδος.   ἀγορεύω τινὶ</TextUnit>
    <TextUnit id="638" loc="629">ἐμὲ μὴ βασανίζειν ἀθάνατον ὄντ': εἰ δὲ μή,</TextUnit>
    <TextUnit id="639" loc="630">αὐτὸς σεαυτὸν αἰτιῶ.   λέγεις δὲ τί;</TextUnit>
    <TextUnit id="640" loc="631">ἀθάνατος εἶναί φημι Διόνυσος Διός,</TextUnit>
    <TextUnit id="641" loc="632">τοῦτον δὲ δοῦλον.   ταῦτ' ἀκούεις;   φήμ' ἐγώ.</TextUnit>
    <TextUnit id="642" loc="633">καὶ πολύ γε μᾶλλόν ἐστι μαστιγωτέος:</TextUnit>
    <TextUnit id="643" loc="634">εἴπερ θεὸς γάρ ἐστιν, οὐκ αἰσθήσεται.</TextUnit>
    <TextUnit id="644" loc="635">τί δῆτ', ἐπειδὴ καὶ σὺ φῂς εἶναι θεός,</TextUnit>
    <TextUnit id="645" loc="636">οὐ καὶ σὺ τύπτει τὰς ἴσας πληγὰς ἐμοί;</TextUnit>
    <TextUnit id="646" loc="637">δίκαιος ὁ λόγος: χὠπότερόν γ' ἂν νῷν ἴδῃς</TextUnit>
    <TextUnit id="647" loc="638">κλαύσαντα πρότερον ἢ προτιμήσαντά τι</TextUnit>
    <TextUnit id="648" loc="639">τυπτόμενον, εἶναι τοῦτον ἡγοῦ μὴ θεόν.</TextUnit>
    <TextUnit id="649" loc="640">οὐκ ἔσθ' ὅπως οὐκ εἶ σὺ γεννάδας ἀνήρ:</TextUnit>
    <TextUnit id="650" loc="641">χωρεῖς γὰρ ἐς τὸ δίκαιον. ἀποδύεσθε δή.</TextUnit>
    <TextUnit id="651" loc="642">πῶς οὖν βασανιεῖς νὼ δικαίως;   ῥᾳδίως:</TextUnit>
    <TextUnit id="652" loc="643">πληγὴν παρὰ πληγὴν ἑκάτερον.   καλῶς λέγεις.</TextUnit>
    <TextUnit id="653" loc="644">ἰδού.   σκόπει νυν ἤν μ' ὑποκινήσαντ' ἴδῃς.</TextUnit>
    <TextUnit id="654" loc="645">ἤδη 'πάταξά ς'.   οὐ μὰ Δί'.   οὐδ' ἐμοὶ δοκεῖς.</TextUnit>
    <TextUnit id="655" loc="646">ἀλλ' εἶμ' ἐπὶ τονδὶ καὶ πατάξω.   πηνίκα;</TextUnit>
    <TextUnit id="656" loc="647">καὶ δὴ 'πάταξα.   κᾆτα πῶς οὐκ ἔπταρον;</TextUnit>
    <TextUnit id="657" loc="648">οὐκ οἶδα: τουδὶ δ' αὖθις ἀποπειράσομαι.</TextUnit>
    <TextUnit id="658" loc="649">οὔκουν ἀνύσεις τι; ἀτταταῖ.   τί τἀτταταῖ;</TextUnit>
    <TextUnit id="659" loc="650">μῶν ὠδυνήθης;   οὐ μὰ Δί' ἀλλ' ἐφρόντισα</TextUnit>
    <TextUnit id="660" loc="651">ὁπόθ' ̔Ηράκλεια τἀν Διομείοις γίγνεται.</TextUnit>
    <TextUnit id="661" loc="652">ἅνθρωπος ἱερός. δεῦρο πάλιν βαδιστέον.</TextUnit>
    <TextUnit id="662" loc="653">ἰοὺ ἰού.   τί ἔστιν;   ἱππέας ὁρῶ.</TextUnit>
    <TextUnit id="663" loc="654">τί δῆτα κλάεις;   κρομμύων ὀσφραίνομαι.</TextUnit>
    <TextUnit id="664" loc="655">ἐπεὶ προτιμᾷς γ' οὐδέν.   οὐδέν μοι μέλει.</TextUnit>
    <TextUnit id="665" loc="656">βαδιστέον τἄρ' ἐστὶν ἐπὶ τονδὶ πάλιν.</TextUnit>
    <TextUnit id="666" loc="657">οἴμοι.   τί ἔστι;   τὴν ἄκανθαν ἐξελε.</TextUnit>
    <TextUnit id="667" loc="658">τί τὸ πρᾶγμα τουτί; δεῦρο πάλιν βαδιστέον.</TextUnit>
    <TextUnit id="668" loc="659">̓́Απολλον—ὅς που Δῆλον ἢ Πυθῶν' ἔχεις.</TextUnit>
    <TextUnit id="669" loc="660">ἤλγησεν: οὐκ ἤκουσας;   οὐκ ἔγωγ', ἐπεὶ</TextUnit>
    <TextUnit id="670" loc="661">ἴαμβον ̔Ιππώνακτος ἀνεμιμνῃσκόμην.</TextUnit>
    <TextUnit id="671" loc="662">οὐδὲν ποιεῖς γάρ: ἀλλὰ τὰς λαγόνας σπόδει.</TextUnit>
    <TextUnit id="672" loc="663">μὰ τὸν Δί' ἀλλ' ἤδη πάρεχε τὴν γαστέρα.</TextUnit>
    <TextUnit id="673" loc="664">Πόσειδον   ἤλγησέν τις.</TextUnit>
    <TextUnit id="674" loc="665">ὃς Αἰγαίου πρῶνας ἢ γλαυκᾶς μέδεις ἁλὸς ἐν βένθεσιν.</TextUnit>
    <TextUnit id="675" loc="668">οὔ τοι μὰ τὴν Δήμητρα δύναμαί πω μαθεῖν</TextUnit>
    <TextUnit id="676" loc="669">ὁπότερος ὑμῶν ἐστι θεός. ἀλλ' εἴσιτον:</TextUnit>
    <TextUnit id="677" loc="670">ὁ δεσπότης γὰρ αὐτὸς ὑμᾶς γνώσεται</TextUnit>
    <TextUnit id="678" loc="671">χἠ Φερρέφατθ', ἅτ' ὄντε κἀκείνω θεώ.</TextUnit>
    <TextUnit id="679" loc="672">ὀρθῶς λέγεις: ἐβουλόμην δ' ἂν τοῦτό σε</TextUnit>
    <TextUnit id="680" loc="673">πρότερον νοῆσαι, πρὶν ἐμὲ τὰς πληγὰς λαβεῖν.</TextUnit>
    <TextUnit id="681" loc="675">Μοῦσα χορῶν ἱερῶν: ἐπίβηθι καὶ ἔλθ' ἐπὶ τέρψιν ἀοιδᾶς ἐμᾶς,</TextUnit>
    <TextUnit id="682" loc="676">τὸν πολὺν ὀψομένη λαῶν: ὄχλον, οὗ σοφίαι</TextUnit>
    <TextUnit id="683" loc="677">μυρίαι κάθηνται</TextUnit>
    <TextUnit id="684" loc="678">φιλοτιμότεραι Κλεοφῶντος, ἐφ' οὗ δὴ χείλεσιν ἀμφιλάλοις</TextUnit>
    <TextUnit id="685" loc="680">δεινὸν ἐπιβρέμεται</TextUnit>
    <TextUnit id="686" loc="681">Θρῃκία χελιδὼν</TextUnit>
    <TextUnit id="687" loc="682">†ἐπὶ βάρβαρον ἑζομένη πέταλον: †</TextUnit>
    <TextUnit id="688" loc="683">κελαδεῖ δ' ἐπίκλαυτον ἀηδόνιον νόμον, ὡς ἀπολεῖται,</TextUnit>
    <TextUnit id="689" loc="685">κἂν ἴσαι γένωνται.</TextUnit>
    <TextUnit id="690" loc="686">τὸν ἱερὸν χορὸν δίκαιόν ἐστι χρηστὰ τῇ πόλει</TextUnit>
    <TextUnit id="691" loc="687">ξυμπαραινεῖν καὶ διδάσκειν. πρῶτον οὖν ἡμῖν δοκεῖ</TextUnit>
    <TextUnit id="692" loc="688">ἐξισῶσαι τοὺς πολίτας κἀφελεῖν τὰ δείματα,</TextUnit>
    <TextUnit id="693" loc="689">κεἴ τις ἥμαρτε σφαλείς τι Φρυνίχου παλαίσμασιν,</TextUnit>
    <TextUnit id="694" loc="690">ἐγγενέσθαι φημὶ χρῆναι τοῖς ὀλισθοῦσιν τότε</TextUnit>
    <TextUnit id="695" loc="691">αἰτίαν ἐκθεῖσι λῦσαι τὰς πρότερον ἁμαρτίας.</TextUnit>
    <TextUnit id="696" loc="692">εἶτ' ἄτιμόν φημι χρῆναι μηδέν' εἶν' ἐν τῇ πόλει:</TextUnit>
    <TextUnit id="697" loc="693">καὶ γὰρ αἰσχρόν ἐστι τοὺς μὲν ναυμαχήσαντας μίαν</TextUnit>
    <TextUnit id="698" loc="694">καὶ Πλαταιᾶς εὐθὺς εἶναι κἀντὶ δούλων δεσπότας.</TextUnit>
    <TextUnit id="699" loc="695">κοὐδὲ ταῦτ' ἔγωγ' ἔχοιμ' ἂν μὴ οὐ καλῶς φάσκειν ἔχειν,</TextUnit>
    <TextUnit id="700" loc="696">ἀλλ' ἐπαινῶ: μόνα γὰρ αὐτὰ νοῦν ἔχοντ' ἐδράσατε.</TextUnit>
    <TextUnit id="701" loc="697">πρὸς δὲ τούτοις εἰκὸς ὑμᾶς, οἳ μεθ' ὑμῶν πολλὰ δὴ</TextUnit>
    <TextUnit id="702" loc="698">χοἰ πατέρες ἐναυμάχησαν καὶ προσήκουσιν γένει,</TextUnit>
    <TextUnit id="703" loc="699">τὴν μίαν ταύτην παρεῖναι ξυμφορὰν αἰτουμένοις.</TextUnit>
    <TextUnit id="704" loc="700">ἀλλὰ τῆς ὀργῆς ἀνέντες ὦ σοφώτατοι φύσει</TextUnit>
    <TextUnit id="705" loc="701">πάντας ἀνθρώπους ἑκόντες συγγενεῖς κτησώμεθα</TextUnit>
    <TextUnit id="706" loc="702">κἀπιτίμους καὶ πολίτας, ὅστις ἂν ξυνναυμαχῇ.</TextUnit>
    <TextUnit id="707" loc="703">εἰ δὲ ταῦτ' ὀγκωσόμεσθα κἀποσεμνυνούμεθα,</TextUnit>
    <TextUnit id="708" loc="704">τὴν πόλιν καὶ ταῦτ' ἔχοντες κυμάτων ἐν ἀγκάλαις,</TextUnit>
    <TextUnit id="709" loc="705">ὑστέρῳ χρόνῳ ποτ' αὖθις εὖ φρονεῖν οὐ δόξομεν.</TextUnit>
    <TextUnit id="710" loc="706">εἰ δ' ἐγὼ ὀρθὸς ἰδεῖν βίον ἀνέρος ἢ τρόπον ὅστις ἔτ'</TextUnit>
    <TextUnit id="711" loc="707">οἰμώξεται,</TextUnit>
    <TextUnit id="712" loc="708">οὐ πολὺν οὐδ' ὁ πίθηκος οὗτος ὁ νῦν ἐνοχλῶν,</TextUnit>
    <TextUnit id="713" loc="709">Κλειγένης ὁ μικρός,</TextUnit>
    <TextUnit id="714" loc="710">ὁ πονηρότατος βαλανεὺς ὁπόσοι κρατοῦσι κυκησιτέφρου</TextUnit>
    <TextUnit id="715" loc="711">ψευδολίτρου κονίας</TextUnit>
    <TextUnit id="716" loc="712">καὶ Κιμωλίας γῆς,</TextUnit>
    <TextUnit id="717" loc="713">χρόνον ἐνδιατρίψει: ἰδὼν δὲ τάδ' οὐκ</TextUnit>
    <TextUnit id="718" loc="715">εἰρηνικὸς ἔσθ', ἵνα μή ποτε κἀποδυθῇ μεθύων ἄνευ</TextUnit>
    <TextUnit id="719" loc="716">ξύλου βαδίζων.</TextUnit>
    <TextUnit id="720" loc="717">πολλάκις γ' ἡμῖν ἔδοξεν ἡ πόλις πεπονθέναι</TextUnit>
    <TextUnit id="721" loc="718">ταὐτὸν ἔς τε τῶν πολιτῶν τοὺς καλούς τε κἀγαθοὺς</TextUnit>
    <TextUnit id="722" loc="720">ἔς τε τἀρχαῖον νόμισμα καὶ τὸ καινὸν χρυσίον.</TextUnit>
    <TextUnit id="723" loc="721">οὔτε γὰρ τούτοισιν οὖσιν οὐ κεκιβδηλευμένοις,</TextUnit>
    <TextUnit id="724" loc="722">ἀλλὰ καλλίστοις ἁπάντων, ὡς δοκεῖ, νομισμάτων</TextUnit>
    <TextUnit id="725" loc="723">καὶ μόνοις ὀρθῶς κοπεῖσι καὶ κεκωδωνισμένοις</TextUnit>
    <TextUnit id="726" loc="724">ἔν τε τοῖς ̔́Ελλησι καὶ τοῖς βαρβάροισι πανταχοῦ</TextUnit>
    <TextUnit id="727" loc="725">χρώμεθ' οὐδέν, ἀλλὰ τούτοις τοῖς πονηροῖς χαλκίοις</TextUnit>
    <TextUnit id="728" loc="726">χθές τε καὶ πρώην κοπεῖσι τῷ κακίστῳ κόμματι.</TextUnit>
    <TextUnit id="729" loc="727">τῶν πολιτῶν θ' οὓς μὲν ἴσμεν εὐγενεῖς καὶ σώφρονας</TextUnit>
    <TextUnit id="730" loc="728">ἄνδρας ὄντας καὶ δικαίους καὶ καλούς τε κἀγαθοὺς</TextUnit>
    <TextUnit id="731" loc="729">καὶ τραφέντας ἐν παλαίστραις καὶ χοροῖς καὶ μουσικῇ,</TextUnit>
    <TextUnit id="732" loc="730">προυσελοῦμεν, τοῖς δὲ χαλκοῖς καὶ ξένοις καὶ πυρρίαις</TextUnit>
    <TextUnit id="733" loc="731">καὶ πονηροῖς κἀκ πονηρῶν εἰς ἅπαντα χρώμεθα</TextUnit>
    <TextUnit id="734" loc="732">ὑστάτοις ἀφιγμένοισιν, οἷσιν ἡ πόλις πρὸ τοῦ</TextUnit>
    <TextUnit id="735" loc="733">οὐδὲ φαρμακοῖσιν εἰκῇ ῥᾳδίως ἐχρήσατ' ἄν.</TextUnit>
    <TextUnit id="736" loc="734">ἀλλὰ καὶ νῦν ὦνόητοι μεταβαλόντες τοὺς τρόπους</TextUnit>
    <TextUnit id="737" loc="735">χρῆσθε τοῖς χρηστοῖσιν αὖθις: καὶ κατορθώσασι γὰρ</TextUnit>
    <TextUnit id="738" loc="736">εὔλογον, κἄν τι σφαλῆτ', ἐξ ἀξίου γοῦν τοῦ ξύλου,</TextUnit>
    <TextUnit id="739" loc="737">ἤν τι καὶ πάσχητε, πάσχειν τοῖς σοφοῖς δοκήσετε.</TextUnit>
    <TextUnit id="740" loc="738">νὴ τὸν Δία τὸν σωτῆρα γεννάδας ἀνὴρ</TextUnit>
    <TextUnit id="741" loc="739">ὁ δεσπότης σου.   πῶς γὰρ οὐχὶ γεννάδας,</TextUnit>
    <TextUnit id="742" loc="740">ὅστις γε πίνειν οἶδε καὶ βινεῖν μόνον;</TextUnit>
    <TextUnit id="743" loc="741">τὸ δὲ μὴ πατάξαι ς' ἐξελεγχθέντ' ἄντικρυς,</TextUnit>
    <TextUnit id="744" loc="742">ὅτι δοῦλος ὢν ἔφασκες εἶναι δεσπότης.</TextUnit>
    <TextUnit id="745" loc="743">ᾤμωξε μέντἄν.   τοῦτο μέντοι δουλικὸν</TextUnit>
    <TextUnit id="746" loc="744">εὐθὺς πεποίηκας, ὅπερ ἐγὼ χαίρω ποιῶν.</TextUnit>
    <TextUnit id="747" loc="745">χαίρεις, ἱκετεύω;   μἀλλ' ἐποπτεύειν δοκῶ,</TextUnit>
    <TextUnit id="748" loc="746">ὅταν καταράσωμαι λάθρᾳ τῷ δεσπότῃ.</TextUnit>
    <TextUnit id="749" loc="747">τί δὲ τονθορύζων, ἡνίκ' ἂν πληγὰς λαβὼν</TextUnit>
    <TextUnit id="750" loc="748">πολλὰς ἀπίῃς θύραζε;   καὶ τοῦθ' ἥδομαι.</TextUnit>
    <TextUnit id="751" loc="749">τί δὲ πολλὰ πράττων;   ὡς μὰ Δί' οὐδὲν οἶδ' ἐγώ.</TextUnit>
    <TextUnit id="752" loc="750">ὁμόγνιε Ζεῦ: καὶ παρακούων δεσποτῶν</TextUnit>
    <TextUnit id="753" loc="751">ἅττ' ἂν λαλῶσι;   μἀλλὰ πλεῖν ἢ μαίνομαι.</TextUnit>
    <TextUnit id="754" loc="752">τί δὲ τοῖς θύραζε ταῦτα καταλαλῶν;   ἐγώ;</TextUnit>
    <TextUnit id="755" loc="753">μὰ Δί' ἀλλ' ὅταν δρῶ τοῦτο, κἀκμιαίνομαι.</TextUnit>
    <TextUnit id="756" loc="754">ὦ Φοῖβ' ̓́Απολλον ἔμβαλέ μοι τὴν δεξιάν,</TextUnit>
    <TextUnit id="757" loc="755">καὶ δὸς κύσαι καὐτὸς κύσον, καί μοι φράσον</TextUnit>
    <TextUnit id="758" loc="756">πρὸς Διός, ὃς ἡμῖν ἐστιν ὁμομαστιγίας,</TextUnit>
    <TextUnit id="759" loc="757">τίς οὗτος οὕνδον ἐστὶ θόρυβος καὶ βοὴ</TextUnit>
    <TextUnit id="760" loc="758">χὠ λοιδορησμός;   Αἰσχύλου κεὐριπίδου.</TextUnit>
    <TextUnit id="761" loc="759">ἆ.   πρᾶγμα πρᾶγμα μέγα κεκίνηται μέγα</TextUnit>
    <TextUnit id="762" loc="760">ἐν τοῖς νεκροῖσι καὶ στάσις πολλὴ πάνυ.</TextUnit>
    <TextUnit id="763" loc="761">ἐκ τοῦ;   νόμος τις ἐνθάδ' ἐστὶ κείμενος</TextUnit>
    <TextUnit id="764" loc="762">ἀπὸ τῶν τεχνῶν ὅσαι μεγάλαι καὶ δεξιαί,</TextUnit>
    <TextUnit id="765" loc="763">τὸν ἄριστον ὄντα τῶν ἑαυτοῦ συντέχνων</TextUnit>
    <TextUnit id="766" loc="764">σίτησιν αὐτὸν ἐν πρυτανείῳ λαμβάνειν</TextUnit>
    <TextUnit id="767" loc="765">θρόνον τε τοῦ Πλούτωνος ἑξῆς—   μανθάνω.</TextUnit>
    <TextUnit id="768" loc="766">ἕως ἀφίκοιτο τὴν τέχνην σοφώτερος</TextUnit>
    <TextUnit id="769" loc="767">ἕτερός τις αὐτοῦ: τότε δὲ παραχωρεῖν ἔδει.</TextUnit>
    <TextUnit id="770" loc="768">τί δῆτα τουτὶ τεθορύβηκεν Αἰσχύλον;</TextUnit>
    <TextUnit id="771" loc="769">ἐκεῖνος εἶχε τὸν τραγῳδικὸν θρόνον,</TextUnit>
    <TextUnit id="772" loc="770">ὡς ὢν κράτιστος τὴν τέχνην.   νυνὶ δὲ τίς;</TextUnit>
    <TextUnit id="773" loc="771">ὅτε δὴ κατῆλθ' Εὐριπίδης, ἐπεδείκνυτο</TextUnit>
    <TextUnit id="774" loc="772">τοῖς λωποδύταις καὶ τοῖσι βαλλαντιοτόμοις</TextUnit>
    <TextUnit id="775" loc="773">καὶ τοῖσι πατραλοίαισι καὶ τοιχωρύχοις,</TextUnit>
    <TextUnit id="776" loc="774">ὅπερ ἔστ' ἐν ̔́Αιδου πλῆθος, οἱ δ' ἀκροώμενοι</TextUnit>
    <TextUnit id="777" loc="775">τῶν ἀντιλογιῶν καὶ λυγισμῶν καὶ στροφῶν</TextUnit>
    <TextUnit id="778" loc="776">ὑπερεμάνησαν κἀνόμισαν σοφώτατον:</TextUnit>
    <TextUnit id="779" loc="777">κἄπειτ' ἐπαρθεὶς ἀντελάβετο τοῦ θρόνου,</TextUnit>
    <TextUnit id="780" loc="778">ἵν' Αἰσχύλος καθῆστο.   κοὐκ ἐβάλλετο;</TextUnit>
    <TextUnit id="781" loc="779">μὰ Δί' ἀλλ' ὁ δῆμος ἀνεβόα κρίσιν ποιεῖν</TextUnit>
    <TextUnit id="782" loc="780">ὁπότερος εἴη τὴν τέχνην σοφώτερος.</TextUnit>
    <TextUnit id="783" loc="781">ὁ τῶν πανούργων;   νὴ Δί' οὐράνιόν γ' ὅσον.</TextUnit>
    <TextUnit id="784" loc="782">μετ' Αἰσχύλου δ' οὐκ ἦσαν ἕτεροι σύμμαχοι;</TextUnit>
    <TextUnit id="785" loc="783">ὀλίγον τὸ χρηστόν ἐστιν, ὥσπερ ἐνθάδε.</TextUnit>
    <TextUnit id="786" loc="784">τί δῆθ' ὁ Πλούτων δρᾶν παρασκευάζεται;</TextUnit>
    <TextUnit id="787" loc="785">ἀγῶνα ποιεῖν αὐτίκα μάλα καὶ κρίσιν</TextUnit>
    <TextUnit id="788" loc="786">κἄλεγχον αὐτῶν τῆς τέχνης.   κἄπειτα πῶς</TextUnit>
    <TextUnit id="789" loc="787">οὐ καὶ Σοφοκλέης ἀντελάβετο τοῦ θρόνου;</TextUnit>
    <TextUnit id="790" loc="788">μὰ Δί' οὐκ ἐκεῖνος, ἀλλ' ἔκυσε μὲν Αἰσχύλον,</TextUnit>
    <TextUnit id="791" loc="789">ὅτε δὴ κατῆλθε, κἀνέβαλε τὴν δεξιάν,</TextUnit>
    <TextUnit id="792" loc="790">κἀκεῖνος ὑπεχώρησεν αὐτῷ τοῦ θρόνου:</TextUnit>
    <TextUnit id="793" loc="791">νυνὶ δ' ἔμελλεν, ὡς ἔφη Κλειδημίδης,</TextUnit>
    <TextUnit id="794" loc="792">ἔφεδρος καθεδεῖσθαι: κἂν μὲν Αἰσχύλος κρατῇ,</TextUnit>
    <TextUnit id="795" loc="793">ἕξειν κατὰ χώραν: εἰ δὲ μή, περὶ τῆς τέχνης</TextUnit>
    <TextUnit id="796" loc="794">διαγωνιεῖσθ' ἔφασκε πρός γ' Εὐριπίδην.</TextUnit>
    <TextUnit id="797" loc="795">τὸ χρῆμ' ἄρ' ἔσται;   νὴ Δί' ὀλίγον ὕστερον.</TextUnit>
    <TextUnit id="798" loc="796">κἀνταῦθα δὴ τὰ δεινὰ κινηθήσεται.</TextUnit>
    <TextUnit id="799" loc="797">καὶ γὰρ ταλάντῳ μουσικὴ σταθμήσεται—</TextUnit>
    <TextUnit id="800" loc="798">τί δέ; μειαγωγήσουσι τὴν τραγῳδίαν;</TextUnit>
    <TextUnit id="801" loc="799">καὶ κανόνας ἐξοίσουσι καὶ πήχεις ἐπῶν</TextUnit>
    <TextUnit id="802" loc="800">καὶ πλαίσια ξύμπτυκτα—   πλινθεύσουσι γάρ;</TextUnit>
    <TextUnit id="803" loc="801">καὶ διαμέτρους καὶ σφῆνας. ὁ γὰρ Εὐριπίδης</TextUnit>
    <TextUnit id="804" loc="802">κατ' ἔπος βασανιεῖν φησι τὰς τραγῳδίας.</TextUnit>
    <TextUnit id="805" loc="803">ἦ που βαρέως οἶμαι τὸν Αἰσχύλον φέρειν.</TextUnit>
    <TextUnit id="806" loc="804">ἔβλεψε γοῦν ταυρηδὸν ἐγκύψας κάτω.</TextUnit>
    <TextUnit id="807" loc="805">κρινεῖ δὲ δὴ τίς ταῦτα;   τοῦτ' ἦν δύσκολον:</TextUnit>
    <TextUnit id="808" loc="806">σοφῶν γὰρ ἀνδρῶν ἀπορίαν ηὑρισκέτην.</TextUnit>
    <TextUnit id="809" loc="807">οὔτε γὰρ ̓Αθηναίοισι συνέβαιν' Αἰσχύλος—</TextUnit>
    <TextUnit id="810" loc="808">πολλοὺς ἴσως ἐνόμιζε τοὺς τοιχωρύχους.</TextUnit>
    <TextUnit id="811" loc="809">λῆρόν τε τἄλλ' ἡγεῖτο τοῦ γνῶναι πέρι</TextUnit>
    <TextUnit id="812" loc="810">φύσεις ποιητῶν: εἶτα τῷ σῷ δεσπότῃ</TextUnit>
    <TextUnit id="813" loc="811">ἐπέτρεψαν, ὁτιὴ τῆς τέχνης ἔμπειρος ἦν.</TextUnit>
    <TextUnit id="814" loc="812">ἀλλ' εἰσίωμεν: ὡς ὅταν γ' οἱ δεσπόται</TextUnit>
    <TextUnit id="815" loc="813">ἐσπουδάκωσι, κλαύμαθ' ἡμῖν γίγνεται.</TextUnit>
    <TextUnit id="816" loc="814">ἦ που δεινὸν ἐριβρεμέτας χόλον ἔνδοθεν ἕξει,</TextUnit>
    <TextUnit id="817" loc="815">ἡνίκ' ἂν ὀξύλαλον παρίδῃ θήγοντος ὀδόντα</TextUnit>
    <TextUnit id="818" loc="816">ἀντιτέχνου: τότε δὴ μανίας ὑπὸ δεινῆς</TextUnit>
    <TextUnit id="819" loc="817">ὄμματα στροβήσεται.</TextUnit>
    <TextUnit id="820" loc="818">ἔσται δ' ἱππολόφων τε λόγων κορυθαίολα νείκη</TextUnit>
    <TextUnit id="821" loc="819">σχινδαλάμων τε παραξόνια σμιλεύματά τ' ἔργων,</TextUnit>
    <TextUnit id="822" loc="820">φωτὸς ἀμυνομένου φρενοτέκτονος ἀνδρὸς</TextUnit>
    <TextUnit id="823" loc="821">ῥήμαθ' ἱπποβάμονα.</TextUnit>
    <TextUnit id="824" loc="822">φρίξας δ' αὐτοκόμου λοφιᾶς λασιαύχενα χαίταν,</TextUnit>
    <TextUnit id="825" loc="823">δεινὸν ἐπισκύνιον ξυνάγων βρυχώμενος ἥσει</TextUnit>
    <TextUnit id="826" loc="824">ῥήματα γομφοπαγῆ πινακηδὸν ἀποσπῶν</TextUnit>
    <TextUnit id="827" loc="825">γηγενεῖ φυσήματι:</TextUnit>
    <TextUnit id="828" loc="826">ἔνθεν δὴ στοματουργὸς ἐπῶν βασανίστρια λίσφη</TextUnit>
    <TextUnit id="829" loc="827">γλῶσς' ἀνελισσομένη φθονεροὺς κινοῦσα χαλινοὺς</TextUnit>
    <TextUnit id="830" loc="828">ῥήματα δαιομένη καταλεπτολογήσει</TextUnit>
    <TextUnit id="831" loc="829">πλευμόνων πολὺν πόνον.</TextUnit>
    <TextUnit id="832" loc="830">οὐκ ἂν μεθείμην τοῦ θρόνου, μὴ νουθέτει.</TextUnit>
    <TextUnit id="833" loc="831">κρείττων γὰρ εἶναί φημι τούτου τὴν τέχνην.</TextUnit>
    <TextUnit id="834" loc="832">Αἰσχύλε τί σιγᾷς; αἰσθάνει γὰρ τοῦ λόγου.</TextUnit>
    <TextUnit id="835" loc="833">ἀποσεμνυνεῖται πρῶτον, ἅπερ ἑκάστοτε</TextUnit>
    <TextUnit id="836" loc="834">ἐν ταῖς τραγῳδίαισιν ἐτερατεύετο.</TextUnit>
    <TextUnit id="837" loc="835">ὦ δαιμόνι' ἀνδρῶν μὴ μεγάλα λίαν λέγε.</TextUnit>
    <TextUnit id="838" loc="836">ἐγᾦδα τοῦτον καὶ διέσκεμμαι πάλαι,</TextUnit>
    <TextUnit id="839" loc="837">ἄνθρωπον ἀγριοποιὸν αὐθαδόστομον,</TextUnit>
    <TextUnit id="840" loc="838">ἔχοντ' ἀχάλινον ἀκρατὲς ἀπύλωτον στόμα,</TextUnit>
    <TextUnit id="841" loc="839">ἀπεριλάλητον κομποφακελορρήμονα.</TextUnit>
    <TextUnit id="842" loc="840">ἄληθες ὦ παῖ τῆς ἀρουραίας θεοῦ;</TextUnit>
    <TextUnit id="843" loc="841">σὺ δή με ταῦτ' ὦ στωμυλιοσυλλεκτάδη</TextUnit>
    <TextUnit id="844" loc="842">καὶ πτωχοποιὲ καὶ ῥακιοσυρραπτάδη;</TextUnit>
    <TextUnit id="845" loc="843">ἀλλ' οὔ τι χαίρων αὔτ' ἐρεῖς.   παῦ' Αἰσχύλε,</TextUnit>
    <TextUnit id="846" loc="844">καὶ μὴ πρὸς ὀργὴν σπλάγχνα θερμήνῃς κότῳ.</TextUnit>
    <TextUnit id="847" loc="845">οὐ δῆτα πρίν γ' ἂν τοῦτον ἀποφήνω σαφῶς</TextUnit>
    <TextUnit id="848" loc="846">τὸν χωλοποιὸν οἷος ὢν θρασύνεται.</TextUnit>
    <TextUnit id="849" loc="847">ἄρν' ἄρνα μέλανα παῖδες ἐξενέγκατε:</TextUnit>
    <TextUnit id="850" loc="848">τυφὼς γὰρ ἐκβαίνειν παρασκευάζεται.</TextUnit>
    <TextUnit id="851" loc="849">ὦ Κρητικὰς μὲν συλλέγων μονῳδίας,</TextUnit>
    <TextUnit id="852" loc="850">γάμους δ' ἀνοσίους ἐσφέρων ἐς τὴν τέχνην.</TextUnit>
    <TextUnit id="853" loc="851">ἐπίσχες οὗτος ὦ πολυτίμητ' Αἰσχύλε.</TextUnit>
    <TextUnit id="854" loc="852">ἀπὸ τῶν χαλαζῶν δ' ὦ πόνηρ' Εὐριπίδη</TextUnit>
    <TextUnit id="855" loc="853">ἄναγε σεαυτὸν ἐκποδών, εἰ σωφρονεῖς,</TextUnit>
    <TextUnit id="856" loc="854">ἵνα μὴ κεφαλαίῳ τὸν κρόταφόν σου ῥήματι</TextUnit>
    <TextUnit id="857" loc="855">θενὼν ὑπ' ὀργῆς ἐκχέῃ τὸν Τήλεφον:</TextUnit>
    <TextUnit id="858" loc="856">σὺ δὲ μὴ πρὸς ὀργὴν Αἰσχύλ' ἀλλὰ πρᾳόνως</TextUnit>
    <TextUnit id="859" loc="857">ἔλεγχ' ἐλέγχου: λοιδορεῖσθαι δ' οὐ πρέπει</TextUnit>
    <TextUnit id="860" loc="858">ἄνδρας ποιητὰς ὥσπερ ἀρτοπώλιδας.</TextUnit>
    <TextUnit id="861" loc="859">σὺ δ' εὐθὺς ὥσπερ πρῖνος ἐμπρησθεὶς βοᾷς.</TextUnit>
    <TextUnit id="862" loc="860">ἕτοιμός εἰμ' ἔγωγε, κοὐκ ἀναδύομαι,</TextUnit>
    <TextUnit id="863" loc="861">δάκνειν δάκνεσθαι πρότερος, εἰ τούτῳ δοκεῖ,</TextUnit>
    <TextUnit id="864" loc="862">τἄπη, τὰ μέλη, τὰ νεῦρα τῆς τραγῳδίας,</TextUnit>
    <TextUnit id="865" loc="863">καὶ νὴ Δία τὸν Πηλέα γε καὶ τὸν Αἴολον</TextUnit>
    <TextUnit id="866" loc="864">καὶ τὸν Μελέαγρον κἄτι μάλα τὸν Τήλεφον.</TextUnit>
    <TextUnit id="867" loc="865">τί δαὶ σὺ βουλεύει ποιεῖν; λέγ' Αἰσχύλε.</TextUnit>
    <TextUnit id="868" loc="866">ἐβουλόμην μὲν οὐκ ἐρίζειν ἐνθάδε:</TextUnit>
    <TextUnit id="869" loc="867">οὐκ ἐξ ἴσου γάρ ἐστιν ἁγὼν νῷν.   τί δαί;</TextUnit>
    <TextUnit id="870" loc="868">ὅτι ἡ ποίησις οὐχὶ συντέθνηκέ μοι,</TextUnit>
    <TextUnit id="871" loc="869">τούτῳ δὲ συντέθνηκεν, ὥσθ' ἕξει λέγειν.</TextUnit>
    <TextUnit id="872" loc="870">ὅμως δ' ἐπειδή σοι δοκεῖ, δρᾶν ταῦτα χρή.</TextUnit>
    <TextUnit id="873" loc="871">ἴθι νυν λιβανωτὸν δεῦρό τις καὶ πῦρ δότω.</TextUnit>
    <TextUnit id="874" loc="872">ὅπως ἂν εὔξωμαι πρὸ τῶν σοφισμάτων</TextUnit>
    <TextUnit id="875" loc="873">ἀγῶνα κρῖναι τόνδε μουσικώτατα:</TextUnit>
    <TextUnit id="876" loc="874">ὑμεῖς δὲ ταῖς Μούσαις τι μέλος ὑπᾴσατε.</TextUnit>
    <TextUnit id="877" loc="875">ὦ Διὸς ἐννέα παρθένοι ἁγναὶ</TextUnit>
    <TextUnit id="878" loc="876">Μοῦσαι, λεπτολόγους ξυνετὰς φρένας αἳ καθορᾶτε</TextUnit>
    <TextUnit id="879" loc="877">ἀνδρῶν γνωμοτύπων, ὅταν εἰς ἔριν ὀξυμερίμνοις</TextUnit>
    <TextUnit id="880" loc="878">ἔλθωσι στρεβλοῖσι παλαίσμασιν ἀντιλογοῦντες,</TextUnit>
    <TextUnit id="881" loc="879">ἔλθετ' ἐποψόμεναι δύναμιν</TextUnit>
    <TextUnit id="882" loc="880">δεινοτάτοιν στομάτοιν πορίσασθαι</TextUnit>
    <TextUnit id="883" loc="881">ῥήματα καὶ παραπρίσματ' ἐπῶν.</TextUnit>
    <TextUnit id="884" loc="882">νῦν γὰρ ἀγὼν σοφίας ὁ μέγας χωρεῖ πρὸς ἔργον ἤδη.</TextUnit>
    <TextUnit id="885" loc="885">εὔχεσθε δὴ καὶ σφώ τι πρὶν τἄπη λέγειν.</TextUnit>
    <TextUnit id="886" loc="886">Δήμητερ ἡ θρέψασα τὴν ἐμὴν φρένα,</TextUnit>
    <TextUnit id="887" loc="887">εἶναί με τῶν σῶν ἄξιον μυστηρίων.</TextUnit>
    <TextUnit id="888" loc="888">ἐπίθες λαβὼν δὴ καὶ σὺ λιβανωτόν.   καλῶς:</TextUnit>
    <TextUnit id="889" loc="889">ἕτεροι γάρ εἰσιν οἷσιν εὔχομαι θεοῖς.</TextUnit>
    <TextUnit id="890" loc="890">ἴδιοί τινές σοι, κόμμα καινόν;   καὶ μάλα.</TextUnit>
    <TextUnit id="891" loc="891">ἴθι δὴ προσεύχου τοῖσιν ἰδιώταις θεοῖς.</TextUnit>
    <TextUnit id="892" loc="892">αἰθὴρ ἐμὸν βόσκημα καὶ γλώσσης στρόφιγξ</TextUnit>
    <TextUnit id="893" loc="893">καὶ ξύνεσι καὶ μυκτῆρες ὀσφραντήριοι,</TextUnit>
    <TextUnit id="894" loc="894">ὀρθῶς μ' ἐλέγχειν ὧν ἂν ἅπτωμαι λόγων.</TextUnit>
    <TextUnit id="895" loc="895">καὶ μὴν ἡμεῖς ἐπιθυμοῦμεν</TextUnit>
    <TextUnit id="896" loc="896">παρὰ σοφοῖν ἀνδροῖν ἀκοῦσαι</TextUnit>
    <TextUnit id="897" loc="897">τίνα λόγων ἐμμέλειαν</TextUnit>
    <TextUnit id="898" loc="898">ἔπιτε δαί̈αν ὁδόν.</TextUnit>
    <TextUnit id="899" loc="899">γλῶσσα μὲν γὰρ ἠγρίωται,</TextUnit>
    <TextUnit id="900" loc="900">λῆμα δ' οὐκ ἄτολμον ἀμφοῖν,</TextUnit>
    <TextUnit id="901" loc="901">οὐδ' ἀκίνητοι φρένες.</TextUnit>
    <TextUnit id="902" loc="900">προσδοκᾶν οὖν εἰκός ἐστι</TextUnit>
    <TextUnit id="903" loc="901">τὸν μὲν ἀστεῖόν τι λέξειν</TextUnit>
    <TextUnit id="904" loc="902">καὶ κατερρινημένον,</TextUnit>
    <TextUnit id="905" loc="903">τὸν δ' ἀνασπῶντ' αὐτοπρέμνοις</TextUnit>
    <TextUnit id="906" loc="903b">τοῖς λόγοισιν</TextUnit>
    <TextUnit id="907" loc="904">ἐμπεσόντα συσκεδᾶν πολλὰς</TextUnit>
    <TextUnit id="908" loc="904b">ἀλινδήθρας ἐπῶν.</TextUnit>
    <TextUnit id="909" loc="905">ἀλλ' ὡς τάχιστα χρὴ λέγειν: οὕτω δ' ὅπως ἐρεῖτον</TextUnit>
    <TextUnit id="910" loc="906">ἀστεῖα καὶ μήτ' εἰκόνας μήθ' οἷ' ἂν ἄλλος εἴποι.</TextUnit>
    <TextUnit id="911" loc="907">καὶ μὴν ἐμαυτὸν μέν γε τὴν ποίησιν οἷός εἰμι,</TextUnit>
    <TextUnit id="912" loc="908">ἐν τοῖσιν ὑστάτοις φράσω, τοῦτον δὲ πρῶτ' ἐλέγξω,</TextUnit>
    <TextUnit id="913" loc="909">ὡς ἦν ἀλαζὼν καὶ φέναξ οἵοις τε τοὺς θεατὰς</TextUnit>
    <TextUnit id="914" loc="910">ἐξηπάτα μώρους λαβὼν παρὰ Φρυνίχῳ τραφέντας.</TextUnit>
    <TextUnit id="915" loc="911">πρώτιστα μὲν γὰρ ἕνα τιν' ἂν καθῖσεν ἐγκαλύψας,</TextUnit>
    <TextUnit id="916" loc="912">̓Αχιλλέα τιν' ἢ Νιόβην, τὸ πρόσωπον οὐχὶ δεικνύς,</TextUnit>
    <TextUnit id="917" loc="913">πρόσχημα τῆς τραγῳδίας, γρύζοντας οὐδὲ τουτί.</TextUnit>
    <TextUnit id="918" loc="914">μὰ τὸν Δί' οὐ δῆθ'.  ὁ δὲ χορός γ' ἤρειδεν ὁρμαθοὺς ἂν</TextUnit>
    <TextUnit id="919" loc="915">μελῶν ἐφεξῆς τέτταρας ξυνεχῶς ἄν οἱ δ' ἐσίγων.</TextUnit>
    <TextUnit id="920" loc="916">ἐγὼ δ' ἔχαιρον τῇ σιωπῇ, καί με τοῦτ' ἔτερπεν</TextUnit>
    <TextUnit id="921" loc="917">οὐχ ἧττον ἢ νῦν οἱ λαλοῦντες.  ἠλίθιος γὰρ ἦσθα,</TextUnit>
    <TextUnit id="922" loc="918">σάφ' ἴσθι.  κἀμαυτῷ δοκῶ. τί δὲ ταῦτ' ἔδρας' ὁ δεῖνα;</TextUnit>
    <TextUnit id="923" loc="919">ὑπ' ἀλαζονείας, ἵν' ὁ θεατὴς προσδοκῶν καθοῖτο,</TextUnit>
    <TextUnit id="924" loc="920">ὁπόθ' ἡ Νιόβη τι φθέγξεται: τὸ δρᾶμα δ' ἂν διῄει.</TextUnit>
    <TextUnit id="925" loc="921">ὢ παμπόνηρος, οἷ' ἄρ' ἐφενακιζόμην ὑπ' αὐτοῦ.</TextUnit>
    <TextUnit id="926" loc="922">τί σκορδινᾷ καὶ δυσφορεῖς;  ὅτι αὐτὸν ἐξελέγχω.</TextUnit>
    <TextUnit id="927" loc="923">κἄπειτ' ἐπειδὴ ταῦτα ληρήσειε καὶ τὸ δρᾶμα</TextUnit>
    <TextUnit id="928" loc="924">ἤδη μεσοίη, ῥήματ' ἂν βόεια δώδεκ' εἶπεν,</TextUnit>
    <TextUnit id="929" loc="925">ὀφρῦς ἔχοντα καὶ λόφους, δείν' ἄττα μορμορωπά,</TextUnit>
    <TextUnit id="930" loc="926">ἄγνωτα τοῖς θεωμένοις.  οἴμοι τάλας.  σιώπα.</TextUnit>
    <TextUnit id="931" loc="927">σαφὲς δ' ἂν εἶπεν οὐδὲ ἕν—  μὴ πρῖε τοὺς ὀδόντας.</TextUnit>
    <TextUnit id="932" loc="928">ἀλλ' ἢ Σκαμάνδρους ἢ τάφρους ἢ 'π' ἀσπίδων ἐπόντας</TextUnit>
    <TextUnit id="933" loc="929">γρυπαιέτους χαλκηλάτους καὶ ῥήμαθ' ἱππόκρημνα,</TextUnit>
    <TextUnit id="934" loc="930">ἃ ξυμβαλεῖν οὐ ῥᾴδι' ἦν.  νὴ τοὺς θεοὺς ἐγὼ γοῦν</TextUnit>
    <TextUnit id="935" loc="931">ἤδη ποτ' ἐν μακρῷ χρόνῳ νυκτὸς διηγρύπνησα</TextUnit>
    <TextUnit id="936" loc="932">τὸν ξουθὸν ἱππαλεκτρυόνα ζητῶν τίς ἐστιν ὄρνις.</TextUnit>
    <TextUnit id="937" loc="933">σημεῖον ἐν ταῖς ναυσὶν ὦμαθέστατ' ἐνεγέγραπτο.</TextUnit>
    <TextUnit id="938" loc="934">ἐγὼ δὲ τὸν Φιλοξένου γ' ᾤμην ̓́Ερυξιν εἶναι.</TextUnit>
    <TextUnit id="939" loc="935">εἶτ' ἐν τραγῳδίαις ἐχρῆν κἀλεκτρυόνα ποιῆσαι;</TextUnit>
    <TextUnit id="940" loc="936">σὺ δ' ὦ θεοῖσιν ἐχθρὲ ποῖ' ἄττ' ἐστὶν ἅττ' ἐποίεις;</TextUnit>
    <TextUnit id="941" loc="937">οὐχ ἱππαλεκτρυόνας μὰ Δί' οὐδὲ τραγελάφους, ἅπερ σύ,</TextUnit>
    <TextUnit id="942" loc="938">ἃν τοῖσι παραπετάσμασιν τοῖς Μηδικοῖς γράφουσιν:</TextUnit>
    <TextUnit id="943" loc="939">ἀλλ' ὡς παρέλαβον τὴν τέχνην παρὰ σοῦ τὸ πρῶτον εὐθὺς</TextUnit>
    <TextUnit id="944" loc="940">οἰδοῦσαν ὑπὸ κομπασμάτων καὶ ῥημάτων ἐπαχθῶν,</TextUnit>
    <TextUnit id="945" loc="941">ἴσχνανα μὲν πρώτιστον αὐτὴν καὶ τὸ βάρος ἀφεῖλον</TextUnit>
    <TextUnit id="946" loc="942">ἐπυλλίοις καὶ περιπάτοις καὶ τευτλίοισι λευκοῖς,</TextUnit>
    <TextUnit id="947" loc="943">χυλὸν διδοὺς στωμυλμάτων ἀπὸ βιβλίων ἀπηθῶν:</TextUnit>
    <TextUnit id="948" loc="944">εἶτ' ἀνέτρεφον μονῳδίαις—  Κηφισοφῶντα μιγνύς.</TextUnit>
    <TextUnit id="949" loc="945">εἶτ' οὐκ ἐλήρουν ὅ τι τύχοιμ' οὐδ' ἐμπεσὼν ἔφυρον,</TextUnit>
    <TextUnit id="950" loc="946">ἀλλ' οὑξιὼν πρώτιστα μέν μοι τὸ γένος εἶπ' ἂν εὐθὺς</TextUnit>
    <TextUnit id="951" loc="947">τοῦ δράματος.  κρεῖττον γὰρ ἦν σοι νὴ Δί' ἢ τὸ σαυτοῦ.</TextUnit>
    <TextUnit id="952" loc="948">ἔπειτ' ἀπὸ τῶν πρώτων ἐπῶν οὐδὲν παρῆκ' ἂν ἀργόν,</TextUnit>
    <TextUnit id="953" loc="949">ἀλλ' ἔλεγεν ἡ γυνή τέ μοι χὠ δοῦλος οὐδὲν ἧττον,</TextUnit>
    <TextUnit id="954" loc="950">χὠ δεσπότης χἠ παρθένος χἠ γραῦς ἄν.  εἶτα δῆτα</TextUnit>
    <TextUnit id="955" loc="951">οὐκ ἀποθανεῖν σε ταῦτ' ἐχρῆν τολμῶντα;  μὰ τὸν ̓Απόλλω:</TextUnit>
    <TextUnit id="956" loc="952">δημοκρατικὸν γὰρ αὔτ' ἔδρων.  τοῦτο μὲν ἔασον ὦ τᾶν.</TextUnit>
    <TextUnit id="957" loc="953">οὐ σοὶ γάρ ἐστι περίπατος κάλλιστα περί γε τούτου.</TextUnit>
    <TextUnit id="958" loc="954">ἔπειτα τουτουσὶ λαλεῖν ἐδίδαξα—  φημὶ κἀγώ.</TextUnit>
    <TextUnit id="959" loc="955">ὡς πρὶν διδάξαι γ' ὤφελες μέσος διαρραγῆναι.</TextUnit>
    <TextUnit id="960" loc="956">λεπτῶν τε κανόνων ἐσβολὰς ἐπῶν τε γωνιασμούς,</TextUnit>
    <TextUnit id="961" loc="957">νοεῖν ὁρᾶν ξυνιέναι στρέφειν ἐρᾶν τεχνάζειν,</TextUnit>
    <TextUnit id="962" loc="958">κάχ' ὑποτοπεῖσθαι, περινοεῖν ἅπαντα—  φημὶ κἀγώ.</TextUnit>
    <TextUnit id="963" loc="959">οἰκεῖα πράγματ' εἰσάγων, οἷς χρώμεθ', οἷς ξύνεσμεν,</TextUnit>
    <TextUnit id="964" loc="960">ἐξ ὧν γ' ἂν ἐξηλεγχόμην: ξυνειδότες γὰρ οὗτοι</TextUnit>
    <TextUnit id="965" loc="961">ἤλεγχον ἄν μου τὴν τέχνην: ἀλλ' οὐκ ἐκομπολάκουν</TextUnit>
    <TextUnit id="966" loc="962">ἀπὸ τοῦ φρονεῖν ἀποσπάσας, οὐδ' ἐξέπληττον αὐτούς,</TextUnit>
    <TextUnit id="967" loc="963">Κύκνους ποιῶν καὶ Μέμνονας κωδωνοφαλαροπώλους.</TextUnit>
    <TextUnit id="968" loc="964">γνώσει δὲ τοὺς τούτου τε κἀμοὺς ἑκατέρου μαθητάς.</TextUnit>
    <TextUnit id="969" loc="965">τουτουμενὶ Φορμίσιος Μεγαίνετός θ' ὁ Μανῆς,</TextUnit>
    <TextUnit id="970" loc="966">σαλπιγγολογχυπηνάδαι, σαρκασμοπιτυοκάμπται,</TextUnit>
    <TextUnit id="971" loc="967">οὑμοὶ δὲ Κλειτοφῶν τε καὶ Θηραμένης ὁ κομψός.</TextUnit>
    <TextUnit id="972" loc="968">Θηραμένης; σοφός γ' ἀνὴρ καὶ δεινὸς ἐς τὰ πάντα,</TextUnit>
    <TextUnit id="973" loc="969">ὃς ἢν κακοῖς που περιπέσῃ καὶ πλησίον παραστῇ,</TextUnit>
    <TextUnit id="974" loc="970">πέπτωκεν ἔξω τῶν κακῶν, οὐ Χῖος ἀλλὰ Κεῖος.</TextUnit>
    <TextUnit id="975" loc="971">τοιαῦτα μέντοὐγὼ φρονεῖν</TextUnit>
    <TextUnit id="976" loc="972">τούτοισιν εἰσηγησάμην,</TextUnit>
    <TextUnit id="977" loc="973">λογισμὸν ἐνθεὶς τῇ τέχνῃ</TextUnit>
    <TextUnit id="978" loc="974">καὶ σκέψιν, ὥστ' ἤδη νοεὶν</TextUnit>
    <TextUnit id="979" loc="975">ἅπαντα καὶ διειδέναι</TextUnit>
    <TextUnit id="980" loc="976">τά τ' ἄλλα καὶ τὰς οἰκίας</TextUnit>
    <TextUnit id="981" loc="977">οἰκεῖν ἄμεινον ἢ πρὸ τοῦ</TextUnit>
    <TextUnit id="982" loc="978">κἀνασκοπεῖν, “πῶς τοῦτ' ἔχει;</TextUnit>
    <TextUnit id="983" loc="979">ποῦ μοι τοδί; τίς τοῦτ' ἔλαβε;”</TextUnit>
    <TextUnit id="984" loc="980">νὴ τοὺς θεοὺς νῦν γοῦν ̓Αθηναίων</TextUnit>
    <TextUnit id="985" loc="981">ἅπας τις εἰσιὼν</TextUnit>
    <TextUnit id="986" loc="982">κέκραγε πρὸς τοὺς οἰκέτας</TextUnit>
    <TextUnit id="987" loc="983">ζητεῖ τε, “ποῦ 'στιν ἡ χύτρα;</TextUnit>
    <TextUnit id="988" loc="984">τίς τὴν κεφαλὴν ἀπεδήδοκεν</TextUnit>
    <TextUnit id="989" loc="985">τῆς μαινίδος; τὸ τρύβλιον</TextUnit>
    <TextUnit id="990" loc="986">τὸ περυσινὸν τέθνηκέ μοι:</TextUnit>
    <TextUnit id="991" loc="987">ποῦ τὸ σκόροδον τὸ χθιζινόν;</TextUnit>
    <TextUnit id="992" loc="988">τίς τῆς ἐλάας παρέτραγεν;”</TextUnit>
    <TextUnit id="993" loc="989">τέως δ' ἀβελτερώτατοι</TextUnit>
    <TextUnit id="994" loc="990">κεχηνότες Μαμμάκυθοι</TextUnit>
    <TextUnit id="995" loc="991">Μελιτίδαι καθῆντο.</TextUnit>
    <TextUnit id="996" loc="992">τάδε μὲν λεύσσεις φαίδιμ' ̓Αχιλλεῦ:</TextUnit>
    <TextUnit id="997" loc="993">σὺ δὲ τί φέρε πρὸς ταῦτα λέξεις;</TextUnit>
    <TextUnit id="998" loc="994">μόνον ὅπως</TextUnit>
    <TextUnit id="999" loc="995">μή ς' ὁ θυμὸς ἁρπάσας</TextUnit>
    <TextUnit id="1000" loc="995">ἐκτὸς οἴσει τῶν ἐλαῶν:</TextUnit>
    <TextUnit id="1001" loc="996">δεινὰ γὰρ κατηγόρηκεν.</TextUnit>
    <TextUnit id="1002" loc="997">ἀλλ' ὅπως ὦ γεννάδα</TextUnit>
    <TextUnit id="1003" loc="998">μὴ πρὸς ὀργὴν ἀντιλέξεις,</TextUnit>
    <TextUnit id="1004" loc="999">ἀλλὰ συστείλας ἄκροισι</TextUnit>
    <TextUnit id="1005" loc="1000">χρώμενος τοῖς ἱστίοις,</TextUnit>
    <TextUnit id="1006" loc="1001">εἶτα μᾶλλον μᾶλλον ἄξεις</TextUnit>
    <TextUnit id="1007" loc="1002">καὶ φυλάξεις,</TextUnit>
    <TextUnit id="1008" loc="1003">ἡνίκ' ἂν τὸ πνεῦμα λεῖον</TextUnit>
    <TextUnit id="1009" loc="1003b">καὶ καθεστηκὸς λάβῃς.</TextUnit>
    <TextUnit id="1010" loc="1004">ἀλλ' ὦ πρῶτος τῶν ̔Ελλήνων πυργώσας ῥήματα σεμνὰ</TextUnit>
    <TextUnit id="1011" loc="1005">καὶ κοσμήσας τραγικὸν λῆρον, θαρρῶν τὸν κρουνὸν ἀφίει.</TextUnit>
    <TextUnit id="1012" loc="1006">θυμοῦμαι μὲν τῇ ξυντυχίᾳ, καὶ μου τὰ σπλάγχν' ἀγανακτεῖ,</TextUnit>
    <TextUnit id="1013" loc="1007">εἰ πρὸς τοῦτον δεῖ μ' ἀντιλέγειν: ἵνα μὴ φάσκῃ δ' ἀπορεῖν με,</TextUnit>
    <TextUnit id="1014" loc="1008">ἀπόκριναί μοι, τίνος οὕνεκα χρὴ θαυμάζειν ἄνδρα ποιητήν;</TextUnit>
    <TextUnit id="1015" loc="1009">δεξιότητος καὶ νουθεσίας, ὅτι βελτίους τε ποιοῦμεν</TextUnit>
    <TextUnit id="1016" loc="1010">τοὺς ἀνθρώπους ἐν ταῖς πόλεσιν.  τοῦτ' οὖν εἰ μὴ πεποίηκας,</TextUnit>
    <TextUnit id="1017" loc="1011">ἀλλ' ἐκ χρηστῶν καὶ γενναίων μοχθηροτάτους ἀπέδειξας,</TextUnit>
    <TextUnit id="1018" loc="1012">τί παθεῖν φήσεις ἄξιος εἶναι;  τεθνάναι: μὴ τοῦτον ἐρώτα.</TextUnit>
    <TextUnit id="1019" loc="1013">σκέψαι τοίνυν οἵους αὐτοὺς παρ' ἐμοῦ παρεδέξατο πρῶτον,</TextUnit>
    <TextUnit id="1020" loc="1014">εἰ γενναίους καὶ τετραπήχεις, καὶ μὴ διαδρασιπολίτας,</TextUnit>
    <TextUnit id="1021" loc="1015">μηδ' ἀγοραίους μηδὲ κοβάλους ὥσπερ νῦν μηδὲ πανούργους,</TextUnit>
    <TextUnit id="1022" loc="1016">ἀλλὰ πνέοντας δόρυ καὶ λόγχας καὶ λευκολόφους τρυφαλείας</TextUnit>
    <TextUnit id="1023" loc="1017">καὶ πήληκας καὶ κνημῖδας καὶ θυμοὺς ἑπταβοείους.</TextUnit>
    <TextUnit id="1024" loc="1018">καὶ δὴ χωρεῖ τουτὶ τὸ κακόν: κρανοποιῶν αὖ μ' ἐπιτρίψει.</TextUnit>
    <TextUnit id="1025" loc="1019">καὶ τί σὺ δράσας οὕτως αὐτοὺς γενναίους ἐξεδίδαξας;</TextUnit>
    <TextUnit id="1026" loc="1020">Αἰσχύλε λέξον, μηδ' αὐθάδως σεμνυνόμενος χαλέπαινε.</TextUnit>
    <TextUnit id="1027" loc="1021">δρᾶμα ποιήσας ̓́Αρεως μεστόν.  ποῖον;  τοὺς ἕπτ' ἐπὶ Θήβας:</TextUnit>
    <TextUnit id="1028" loc="1022">ὃ θεασάμενος πᾶς ἄν τις ἀνὴρ ἠράσθη δάιος εἶναι.</TextUnit>
    <TextUnit id="1029" loc="1023">τουτὶ μέν σοι κακὸν εἴργασται: Θηβαίους γὰρ πεποίηκας</TextUnit>
    <TextUnit id="1030" loc="1024">ἀνδρειοτέρους ἐς τὸν πόλεμον, καὶ τούτου γ' οὕνεκα τύπτου.</TextUnit>
    <TextUnit id="1031" loc="1025">ἀλλ' ὑμῖν αὔτ' ἐξῆν ἀσκεῖν, ἀλλ' οὐκ ἐπὶ τοῦτ' ἐτράπεσθε.</TextUnit>
    <TextUnit id="1032" loc="1026">εἶτα διδάξας Πέρσας μετὰ τοῦτ' ἐπιθυμεῖν ἐξεδίδαξα</TextUnit>
    <TextUnit id="1033" loc="1027">νικᾶν ἀεὶ τοὺς ἀντιπάλους, κοσμήσας ἔργον ἄριστον.</TextUnit>
    <TextUnit id="1034" loc="1028">ἐχάρην γοῦν, †ἡνίκ' ἤκουσα περὶ Δαρείου τεθνεῶτος,†</TextUnit>
    <TextUnit id="1035" loc="1029">ὁ χορὸς δ' εὐθὺς τὼ χεῖρ' ὡδὶ συγκρούσας εἶπεν “ἰαυοῖ.”</TextUnit>
    <TextUnit id="1036" loc="1030">ταῦτα γὰρ ἄνδρας χρὴ ποιητὰς ἀσκεῖν. σκέψαι γὰρ ἀπ' ἀρχῆς</TextUnit>
    <TextUnit id="1037" loc="1031">ὡς ὠφέλιμοι τῶν ποιητῶν οἱ γενναῖοι γεγένηνται.</TextUnit>
    <TextUnit id="1038" loc="1032">̓Ορφεὺς μὲν γὰρ τελετάς θ' ἡμῖν κατέδειξε φόνων τ' ἀπέχεσθαι,</TextUnit>
    <TextUnit id="1039" loc="1033">Μουσαῖος δ' ἐξακέσεις τε νόσων καὶ χρησμούς, ̔Ησίοδος δὲ</TextUnit>
    <TextUnit id="1040" loc="1034">γῆς ἐργασίας, καρπῶν ὥρας, ἀρότους: ὁ δὲ θεῖος ̔́Ομηρος</TextUnit>
    <TextUnit id="1041" loc="1035">ἀπὸ τοῦ τιμὴν καὶ κλέος ἔσχεν πλὴν τοῦδ' ὅτι χρήστ' ἐδίδαξεν,</TextUnit>
    <TextUnit id="1042" loc="1036">τάξεις ἀρετὰς ὁπλίσεις ἀνδρῶν;  καὶ μὴν οὐ Παντακλέα γε</TextUnit>
    <TextUnit id="1043" loc="1037">ἐδίδαξεν ὅμως τὸν σκαιότατον: πρώην γοῦν, ἡνίκ' ἔπεμπεν,</TextUnit>
    <TextUnit id="1044" loc="1038">τὸ κράνος πρῶτον περιδησάμενος τὸν λόφον ἤμελλ' ἐπιδήσειν.</TextUnit>
    <TextUnit id="1045" loc="1039">ἀλλ' ἄλλους τοι πολλοὺς ἀγαθούς, ὧν ἦν καὶ Λάμαχος ἥρως:</TextUnit>
    <TextUnit id="1046" loc="1040">ὅθεν ἡμὴ φρὴν ἀπομαξαμένη πολλὰς ἀρετὰς ἐποίησεν,</TextUnit>
    <TextUnit id="1047" loc="1041">Πατρόκλων, Τεύκρων θυμολεόντων, ἵν' ἐπαίροιμ' ἄνδρα πολίτην</TextUnit>
    <TextUnit id="1048" loc="1042">ἀντεκτείνειν αὑτὸν τούτοις, ὁπόταν σάλπιγγος ἀκούσῃ.</TextUnit>
    <TextUnit id="1049" loc="1043">ἀλλ' οὐ μὰ Δί' οὐ Φαίδρας ἐποίουν πόρνας οὐδὲ Σθενεβοίας,</TextUnit>
    <TextUnit id="1050" loc="1044">οὐδ' οἶδ' οὐδεὶς ἥντιν' ἐρῶσαν πώποτ' ἐποίησα γυναῖκα.</TextUnit>
    <TextUnit id="1051" loc="1045">μὰ Δί' οὐ γὰρ ἐπῆν τῆς ̓Αφροδίτης οὐδέν σοι.  μηδέ γ' ἐπείη.</TextUnit>
    <TextUnit id="1052" loc="1046">ἀλλ' ἐπί τοι σοὶ καὶ τοῖς σοῖσιν πολλὴ πολλοῦ 'πικαθῆτο,</TextUnit>
    <TextUnit id="1053" loc="1047">ὥστε γε καὐτόν σε κατ' οὖν ἔβαλεν.  νὴ τὸν Δία τοῦτό γέ τοι δή.</TextUnit>
    <TextUnit id="1054" loc="1048">ἃ γὰρ ἐς τὰς ἀλλοτρίας ἐποίεις, αὐτὸς τούτοισιν ἐπλήγης.</TextUnit>
    <TextUnit id="1055" loc="1049">καὶ τί βλάπτους' ὦ σχέτλι' ἀνδρῶν τὴν πόλιν ἁμαὶ Σθενέβοιαι;</TextUnit>
    <TextUnit id="1056" loc="1050">ὅτι γενναίας καὶ γενναίων ἀνδρῶν ἀλόχους ἀνέπεισας</TextUnit>
    <TextUnit id="1057" loc="1051">κώνεια πιεῖν αἰσχυνθείσας διὰ τοὺς σοὺς Βελλεροφόντας.</TextUnit>
    <TextUnit id="1058" loc="1052">πότερον δ' οὐκ ὄντα λόγον τοῦτον περὶ τῆς Φαίδρας ξυνέθηκα;</TextUnit>
    <TextUnit id="1059" loc="1053">μὰ Δί' ἀλλ' ὄντ': ἀλλ' ἀποκρύπτειν χρὴ τὸ πονηρὸν τόν γε ποιητήν,</TextUnit>
    <TextUnit id="1060" loc="1054">καὶ μὴ παράγειν μηδὲ διδάσκειν. τοῖς μὲν γὰρ παιδαρίοισιν</TextUnit>
    <TextUnit id="1061" loc="1055">ἔστι διδάσκαλος ὅστις φράζει, τοῖσιν δ' ἡβῶσι ποιηταί.</TextUnit>
    <TextUnit id="1062" loc="1056">πάνυ δὴ δεῖ χρηστὰ λέγειν ἡμᾶς.  ἢν οὖν σὺ λέγῃς Λυκαβηττοὺς</TextUnit>
    <TextUnit id="1063" loc="1057">καὶ Παρνασσῶν ἡμῖν μεγέθη, τοῦτ' ἐστὶ τὸ χρηστὰ διδάσκειν,</TextUnit>
    <TextUnit id="1064" loc="1058">ὃν χρῆν φράζειν ἀνθρωπείως;  ἀλλ' ὦ κακόδαιμον ἀνάγκη</TextUnit>
    <TextUnit id="1065" loc="1059">μεγάλων γνωμῶν καὶ διανοιῶν ἴσα καὶ τὰ ῥήματα τίκτειν.</TextUnit>
    <TextUnit id="1066" loc="1060">κἄλλως εἰκὸς τοὺς ἡμιθέους τοῖς ῥήμασι μείζοσι χρῆσθαι:</TextUnit>
    <TextUnit id="1067" loc="1061">καὶ γὰρ τοῖς ἱματίοις ἡμῶν χρῶνται πολὺ σεμνοτέροισιν.</TextUnit>
    <TextUnit id="1068" loc="1062">ἁμοῦ χρηστῶς καταδείξαντος διελυμήνω σύ.  τί δράσας;</TextUnit>
    <TextUnit id="1069" loc="1063">πρῶτον μὲν τοὺς βασιλεύοντας ῥάκι' ἀμπισχών, ἵν' ἐλεινοὶ</TextUnit>
    <TextUnit id="1070" loc="1064">τοῖς ἀνθρώποις φαίνοιντ' εἶναι.  τοῦτ' οὖν ἔβλαψά τι δράσας;</TextUnit>
    <TextUnit id="1071" loc="1065">οὔκουν ἐθέλει γε τριηραρχεῖν πλουτῶν οὐδεὶς διὰ ταῦτα,</TextUnit>
    <TextUnit id="1072" loc="1066">ἀλλὰ ῥακίοις περιειλάμενος κλάει καὶ φησὶ πένεσθαι.</TextUnit>
    <TextUnit id="1073" loc="1067">νὴ τὴν Δήμητρα χιτῶνά γ' ἔχων οὔλων ἐρίων ὑπένερθεν.</TextUnit>
    <TextUnit id="1074" loc="1068">κἂν ταῦτα λέγων ἐξαπατήσῃ, παρὰ τοὺς ἰχθῦς ἀνέκυψεν.</TextUnit>
    <TextUnit id="1075" loc="1069">εἶτ' αὖ λαλιὰν ἐπιτηδεῦσαι καὶ στωμυλίαν ἐδίδαξας,</TextUnit>
    <TextUnit id="1076" loc="1070">ἣ 'ξεκένωσεν τάς τε παλαίστρας καὶ τὰς πυγὰς ἐνέτριψεν</TextUnit>
    <TextUnit id="1077" loc="1071">τῶν μειρακίων στωμυλλομένων, καὶ τοὺς Παράλους ἀνέπεισεν</TextUnit>
    <TextUnit id="1078" loc="1072">ἀνταγορεύειν τοῖς ἄρχουσιν. καίτοι τότε γ' ἡνίκ' ἐγὼ 'ζων,</TextUnit>
    <TextUnit id="1079" loc="1073">οὐκ ἠπίσταντ' ἀλλ' ἢ μᾶζαν καλέσαι καὶ “ῥυππαπαῖ” εἰπεῖν.</TextUnit>
    <TextUnit id="1080" loc="1074">νὴ τὸν ̓Απόλλω, καὶ προσπαρδεῖν γ' ἐς τὸ στόμα τῷ θαλάμακι,</TextUnit>
    <TextUnit id="1081" loc="1074">καὶ μινθῶσαι τὸν ξύσσιτον κἀκβάς τινα λωποδυτῆσαι:</TextUnit>
    <TextUnit id="1082" loc="1075">νῦν δ' ἀντιλέγει κοὐκέτ' ἐλαύνων πλεῖ δευρὶ καὖθις ἐκεῖσε.</TextUnit>
    <TextUnit id="1083" loc="1076">ποίων δὲ κακῶν οὐκ αἴτιός ἐστ';</TextUnit>
    <TextUnit id="1084" loc="1077">οὐ προαγωγοὺς κατέδειξ' οὗτος,</TextUnit>
    <TextUnit id="1085" loc="1080">καὶ τικτούσας ἐν τοῖς ἱεροῖς,</TextUnit>
    <TextUnit id="1086" loc="1081">καὶ μιγνυμένας τοῖσιν ἀδελφοῖς,</TextUnit>
    <TextUnit id="1087" loc="1082">καὶ φασκούσας οὐ ζῆν τὸ ζῆν;</TextUnit>
    <TextUnit id="1088" loc="1083">κᾆτ' ἐκ τούτων ἡ πόλις ἡμῶν</TextUnit>
    <TextUnit id="1089" loc="1084">ὑπογραμματέων ἀνεμεστώθη</TextUnit>
    <TextUnit id="1090" loc="1085">καὶ βωμολόχων δημοπιθήκων</TextUnit>
    <TextUnit id="1091" loc="1086">ἐξαπατώντων τὸν δῆμον ἀεί,</TextUnit>
    <TextUnit id="1092" loc="1087">λαμπάδα δ' οὐδεὶς οἷός τε φέρειν</TextUnit>
    <TextUnit id="1093" loc="1088">ὑπ' ἀγυμνασίας ἔτι νυνί.</TextUnit>
    <TextUnit id="1094" loc="1089">μὰ Δί' οὐ δῆθ', ὥστ' ἐπαφαυάνθην</TextUnit>
    <TextUnit id="1095" loc="1090">Παναθηναίοισι γελῶν, ὅτε δὴ</TextUnit>
    <TextUnit id="1096" loc="1091">βραδὺς ἄνθρωπός τις ἔθει κύψας</TextUnit>
    <TextUnit id="1097" loc="1092">λευκὸς πίων ὑπολειπόμενος</TextUnit>
    <TextUnit id="1098" loc="1093">καὶ δεινὰ ποιῶν: κᾆθ' οἱ Κεραμῆς</TextUnit>
    <TextUnit id="1099" loc="1094">ἐν ταῖσι πύλαις παίους' αὐτοῦ</TextUnit>
    <TextUnit id="1100" loc="1095">γαστέρα πλευρὰς λαγόνας πυγήν,</TextUnit>
    <TextUnit id="1101" loc="1096">ὁ δὲ τυπτόμενος ταῖσι πλατείαις</TextUnit>
    <TextUnit id="1102" loc="1097">ὑποπερδόμενος</TextUnit>
    <TextUnit id="1103" loc="1098">φυσῶν τὴν λαμπάδ' ἔφευγεν.</TextUnit>
    <TextUnit id="1104" loc="1099">μέγα τὸ πρᾶγμα, πολὺ τὸ νεῖκος, ἁδρὸς ὁ πόλεμος ἔρχεται.</TextUnit>
    <TextUnit id="1105" loc="1100">χαλεπὸν οὖν ἔργον διαιρεῖν,</TextUnit>
    <TextUnit id="1106" loc="1101">ὅταν ὁ μὲν τείνῃ βιαίως,</TextUnit>
    <TextUnit id="1107" loc="1102">ὁ δ' ἐπαναστρέφειν δύνηται κἀπερείδεσθαι τορῶς.</TextUnit>
    <TextUnit id="1108" loc="1103">ἀλλὰ μὴ ν' ταὐτῷ κάθησθον:</TextUnit>
    <TextUnit id="1109" loc="1104">ἐσβολαὶ γάρ εἰσι πολλαὶ χἄτεραι σοφισμάτων.</TextUnit>
    <TextUnit id="1110" loc="1105">ὅ τι περ οὖν ἔχετον ἐρίζειν,</TextUnit>
    <TextUnit id="1111" loc="1106">λέγετον ἔπιτον ἀνά τε δέρετον</TextUnit>
    <TextUnit id="1112" loc="1107">τά τε παλαιὰ καὶ τὰ καινά,</TextUnit>
    <TextUnit id="1113" loc="1108">κἀποκινδυνεύετον λεπτόν τι καὶ σοφὸν λέγειν.</TextUnit>
    <TextUnit id="1114" loc="1109">εἰ δὲ τοῦτο καταφοβεῖσθον, μή τις ἀμαθία προσῇ</TextUnit>
    <TextUnit id="1115" loc="1110">τοῖς θεωμένοισιν, ὡς τὰ</TextUnit>
    <TextUnit id="1116" loc="1111">λεπτὰ μὴ γνῶναι λεγόντοιν,</TextUnit>
    <TextUnit id="1117" loc="1112">μηδὲν ὀρρωδεῖτε τοῦθ': ὡς οὐκέθ' οὕτω ταῦτ' ἔχει.</TextUnit>
    <TextUnit id="1118" loc="1113">ἐστρατευμένοι γάρ εἰσι,</TextUnit>
    <TextUnit id="1119" loc="1114">βιβλίον τ' ἔχων ἕκαστος μανθάνει τὰ δεξιά:</TextUnit>
    <TextUnit id="1120" loc="1115">αἱ φύσεις τ' ἄλλως κράτισται,</TextUnit>
    <TextUnit id="1121" loc="1116">νῦν δὲ καὶ παρηκόνηνται.</TextUnit>
    <TextUnit id="1122" loc="1117">μηδὲν οὖν δείσητον, ἀλλὰ</TextUnit>
    <TextUnit id="1123" loc="1118">πάντ' ἐπέξιτον θεατῶν γ' οὕνεχ' ὡς ὄντων σοφῶν.</TextUnit>
    <TextUnit id="1124" loc="1119">καὶ μὴν ἐπ' αὐτοὺς τοὺς προλόγους σου τρέψομαι,</TextUnit>
    <TextUnit id="1125" loc="1120">ὅπως τὸ πρῶτον τῆς τραγῳδίας μέρος</TextUnit>
    <TextUnit id="1126" loc="1121">πρώτιστον αὐτοῦ βασανιῶ τοῦ δεξιοῦ.</TextUnit>
    <TextUnit id="1127" loc="1122">ἀσαφὴς γὰρ ἦν ἐν τῇ φράσει τῶν πραγμάτων.</TextUnit>
    <TextUnit id="1128" loc="1123">καὶ ποῖον αὐτοῦ βασανιεῖς;   πολλοὺς πάνυ.</TextUnit>
    <TextUnit id="1129" loc="1124">πρῶτον δέ μοι τὸν ἐξ ̓Ορεστείας λέγε.</TextUnit>
    <TextUnit id="1130" loc="1125">ἄγε δὴ σιώπα πᾶς ἀνήρ. λέγ' Αἰσχύλε.</TextUnit>
    <TextUnit id="1131" loc="1126">“̔Ερμῆ χθόνιε πατρῷ' ἐποπτεύων κράτη,</TextUnit>
    <TextUnit id="1132" loc="1127">σωτὴρ γενοῦ μοι σύμμαχός τ' αἰτουμένῳ.</TextUnit>
    <TextUnit id="1133" loc="1128">ἥκω γὰρ ἐς γῆν τήνδε καὶ κατέρχομαι.”</TextUnit>
    <TextUnit id="1134" loc="1129">τούτων ἔχεις ψέγειν τι;   πλεῖν ἢ δώδεκα.</TextUnit>
    <TextUnit id="1135" loc="1130">ἀλλ' οὐδὲ πάντα ταῦτά γ' ἔστ' ἀλλ' ἢ τρία.</TextUnit>
    <TextUnit id="1136" loc="1131">ἔχει δ' ἕκαστον εἴκοσίν γ' ἁμαρτίας.</TextUnit>
    <TextUnit id="1137" loc="1132">Αἰσχύλε παραινῶ σοι σιωπᾶν: εἰ δὲ μή,</TextUnit>
    <TextUnit id="1138" loc="1133">πρὸς τρισὶν ἰαμβείοισι προσοφείλων φανεῖ.</TextUnit>
    <TextUnit id="1139" loc="1134">ἐγὼ σιωπῶ τῷδ';   ἐὰν πείθῃ γ' ἐμοί.</TextUnit>
    <TextUnit id="1140" loc="1135">εὐθὺς γὰρ ἡμάρτηκεν οὐράνιόν γ' ὅσον.</TextUnit>
    <TextUnit id="1141" loc="1136">ὁρᾷς ὅτι ληρεῖς;   ἀλλ' ὀλίγον γέ μοι μέλει.</TextUnit>
    <TextUnit id="1142" loc="1137">πῶς φῄς μ' ἁμαρτεῖν;   αὖθις ἐξ ἀρχῆς λέγε.</TextUnit>
    <TextUnit id="1143" loc="1138">“̔Ερμῆ χθόνιε πατρῷ' ἐποπτεύων κράτη.”</TextUnit>
    <TextUnit id="1144" loc="1139">οὔκουν ̓Ορέστης τοῦτ' ἐπὶ τῷ τύμβῳ λέγει</TextUnit>
    <TextUnit id="1145" loc="1140">τῷ τοῦ πατρὸς τεθνεῶτος;   οὐκ ἄλλως λέγω.</TextUnit>
    <TextUnit id="1146" loc="1141">πότερ' οὖν τὸν ̔Ερμῆν, ὡς ὁ πατὴρ ἀπώλετο</TextUnit>
    <TextUnit id="1147" loc="1142">αὐτοῦ βιαίως ἐκ γυναικείας χερὸς</TextUnit>
    <TextUnit id="1148" loc="1143">δόλοις λαθραίοις, ταῦτ' “ἐποπτεύειν” ἔφη;</TextUnit>
    <TextUnit id="1149" loc="1144">οὐ δῆτ' ἐκεῖνον, ἀλλὰ τὸν ̓Εριούνιον</TextUnit>
    <TextUnit id="1150" loc="1145">̔Ερμῆν χθόνιον προσεῖπε, κἀδήλου λέγων</TextUnit>
    <TextUnit id="1151" loc="1146">ὁτιὴ πατρῷον τοῦτο κέκτηται γέρας—</TextUnit>
    <TextUnit id="1152" loc="1147">ἔτι μεῖζον ἐξήμαρτες ἢ 'γὼ 'βουλόμην:</TextUnit>
    <TextUnit id="1153" loc="1148">εἰ γὰρ πατρῷον τὸ χθόνιον ἔχει γέρας—</TextUnit>
    <TextUnit id="1154" loc="1149">οὕτω γ' ἂν εἴη πρὸς πατρὸς τυμβωρύχος.</TextUnit>
    <TextUnit id="1155" loc="1150">Διόνυσε πίνεις οἶνον οὐκ ἀνθοσμίαν.</TextUnit>
    <TextUnit id="1156" loc="1151">λέγ' ἕτερον αὐτῷ: σὺ δ' ἐπιτήρει τὸ βλάβος.</TextUnit>
    <TextUnit id="1157" loc="1152">“σωτὴρ γενοῦ μοι σύμμαχός τ' αἰτουμένῳ.</TextUnit>
    <TextUnit id="1158" loc="1153">ἥκω γὰρ ἐς γῆν τήνδε καὶ κατέρχομαι—”</TextUnit>
    <TextUnit id="1159" loc="1154">δὶς ταὐτὸν ἡμῖν εἶπεν ὁ σοφὸς Αἰσχύλος.</TextUnit>
    <TextUnit id="1160" loc="1155">πῶς δίς;   σκόπει τὸ ῥῆμ': ἐγὼ δέ σοι φράσω.</TextUnit>
    <TextUnit id="1161" loc="1156">“ἥκω γὰρ ἐς γῆν,” φησί, “καὶ κατέρχομαι:”</TextUnit>
    <TextUnit id="1162" loc="1157">“ἥκω” δὲ ταὐτόν ἐστι τῷ “κατέρχομαι.”</TextUnit>
    <TextUnit id="1163" loc="1158">νὴ τὸν Δί' ὥσπερ γ' εἴ τις εἴποι γείτονι,</TextUnit>
    <TextUnit id="1164" loc="1159">“χρῆσον σὺ μάκτραν, εἰ δὲ βούλει, κάρδοπον.”</TextUnit>
    <TextUnit id="1165" loc="1160">οὐ δῆτα τοῦτό γ' ὦ κατεστωμυλμένε</TextUnit>
    <TextUnit id="1166" loc="1161">ἄνθρωπε ταὔτ' ἔστ', ἀλλ' ἄριστ' ἐπῶν ἔχον.</TextUnit>
    <TextUnit id="1167" loc="1162">πῶς δή; δίδαξον γάρ με καθ' ὅ τι δὴ λέγεις;</TextUnit>
    <TextUnit id="1168" loc="1163">“ἐλθεῖν” μὲν ἐς γῆν ἔσθ' ὅτῳ μετῇ πάτρας:</TextUnit>
    <TextUnit id="1169" loc="1164">χωρὶς γὰρ ἄλλης συμφορᾶς ἐλήλυθεν:</TextUnit>
    <TextUnit id="1170" loc="1165">φεύγων δ' ἀνὴρ “ἥκει” τε καὶ “κατέρχεται.”</TextUnit>
    <TextUnit id="1171" loc="1166">εὖ νὴ τὸν ̓Απόλλω. τί σὺ λέγεις Εὐριπίδη;</TextUnit>
    <TextUnit id="1172" loc="1167">οὐ φημὶ τὸν ̓Ορέστην κατελθεῖν οἴκαδε:</TextUnit>
    <TextUnit id="1173" loc="1168">λάθρᾳ γὰρ ἦλθεν οὐ πιθὼν τοὺς κυρίους.</TextUnit>
    <TextUnit id="1174" loc="1169">εὖ νὴ τὸν ̔Ερμῆν: ὅ τι λέγεις δ' οὐ μανθάνω.</TextUnit>
    <TextUnit id="1175" loc="1170">πέραινε τοίνυν ἕτερον.   ἴθι πέραινε σὺ</TextUnit>
    <TextUnit id="1176" loc="1171">Αἰσχύλ' ἀνύσας: σὺ δ' ἐς τὸ κακὸν ἀπόβλεπε.</TextUnit>
    <TextUnit id="1177" loc="1172">“τύμβου δ' ἐπ' ὄχθῳ τῷδε κηρύσσω πατρὶ</TextUnit>
    <TextUnit id="1178" loc="1173">κλύειν ἀκοῦσαι.”   τοῦθ' ἕτερον αὖθις λέγει,</TextUnit>
    <TextUnit id="1179" loc="1174">“κλύειν ἀκοῦσαι,” ταὐτὸν ὂν σαφέστατα.</TextUnit>
    <TextUnit id="1180" loc="1175">τεθνηκόσιν γὰρ ἔλεγεν ὦ μόχθηρε σύ,</TextUnit>
    <TextUnit id="1181" loc="1176">οἷς οὐδὲ τρὶς λέγοντες ἐξικνούμεθα.</TextUnit>
    <TextUnit id="1182" loc="1177">σὺ δὲ πῶς ἐποίεις τοὺς προλόγους;   ἐγὼ φράσω.</TextUnit>
    <TextUnit id="1183" loc="1178">κἄν που δὶς εἴπω ταὐτόν, ἢ στοιβὴν ἴδῃς</TextUnit>
    <TextUnit id="1184" loc="1179">ἐνοῦσαν ἔξω τοῦ λόγου, κατάπτυσον.</TextUnit>
    <TextUnit id="1185" loc="1180">ἴθι δὴ λέγ': οὐ γάρ μοὔστιν ἀλλ' ἀκουστέα</TextUnit>
    <TextUnit id="1186" loc="1181">τῶν σῶν προλόγων τῆς ὀρθότητος τῶν ἐπῶν.</TextUnit>
    <TextUnit id="1187" loc="1182">“ἦν Οἰδίπους τὸ πρῶτον εὐδαίμων ἀνήρ”—</TextUnit>
    <TextUnit id="1188" loc="1183">μὰ τὸν Δί' οὐ δῆτ', ἀλλὰ κακοδαίμων φύσει,</TextUnit>
    <TextUnit id="1189" loc="1184">ὅντινά γε πρὶν φῦναι μὲν ̔Απόλλων ἔφη</TextUnit>
    <TextUnit id="1190" loc="1185">ἀποκτενεῖν τὸν πατέρα, πρὶν καὶ γεγονέναι:</TextUnit>
    <TextUnit id="1191" loc="1186">πῶς οὗτος ἦν τὸ πρῶτον εὐδαίμων ἀνήρ;</TextUnit>
    <TextUnit id="1192" loc="1187">“εἶτ' ἐγένετ' αὖθις ἀθλιώτατος βροτῶν.”</TextUnit>
    <TextUnit id="1193" loc="1188">μὰ τὸν Δί' οὐ δῆτ', οὐ μὲν οὖν ἐπαύσατο.</TextUnit>
    <TextUnit id="1194" loc="1189">πῶς γάρ; ὅτε δὴ πρῶτον μὲν αὐτὸν γενόμενον</TextUnit>
    <TextUnit id="1195" loc="1190">χειμῶνος ὄντος ἐξέθεσαν ἐν ὀστράκῳ,</TextUnit>
    <TextUnit id="1196" loc="1191">ἵνα μὴ 'κτραφεὶς γένοιτο τοῦ πατρὸς φονεύς:</TextUnit>
    <TextUnit id="1197" loc="1192">εἶθ' ὡς Πόλυβον ἤρρησεν οἰδῶν τὼ πόδε:</TextUnit>
    <TextUnit id="1198" loc="1193">ἔπειτα γραῦν ἔγημεν αὐτὸς ὢν νέος</TextUnit>
    <TextUnit id="1199" loc="1194">καὶ πρός γε τούτοις τὴν ἑαυτοῦ μητέρα:</TextUnit>
    <TextUnit id="1200" loc="1195">εἶτ' ἐξετύφλωσεν αὑτόν.   εὐδαίμων ἄρ' ἦν,</TextUnit>
    <TextUnit id="1201" loc="1196">εἰ κἀστρατήγησέν γε μετ' ̓Ερασινίδου.</TextUnit>
    <TextUnit id="1202" loc="1197">ληρεῖς: ἐγὼ δὲ τοὺς προλόγους καλοὺς ποιῶ.</TextUnit>
    <TextUnit id="1203" loc="1198">καὶ μὴν μὰ τὸν Δί' οὐ κατ' ἔπος γέ σου κνίσω</TextUnit>
    <TextUnit id="1204" loc="1199">τὸ ῥῆμ' ἕκαστον, ἀλλὰ σὺν τοῖσιν θεοῖς</TextUnit>
    <TextUnit id="1205" loc="1200">ἀπὸ ληκυθίου σου τοὺς προλόγους διαφθερῶ.</TextUnit>
    <TextUnit id="1206" loc="1201">ἀπὸ ληκυθίου σὺ τοὺς ἐμούς;   ἑνὸς μόνου.</TextUnit>
    <TextUnit id="1207" loc="1202">ποιεῖς γὰρ οὕτως ὥστ' ἐναρμόττειν ἅπαν,</TextUnit>
    <TextUnit id="1208" loc="1203">καὶ κῳδάριον καὶ ληκύθιον καὶ θύλακον,</TextUnit>
    <TextUnit id="1209" loc="1204">ἐν τοῖς ἰαμβείοισι. δείξω δ' αὐτίκα.</TextUnit>
    <TextUnit id="1210" loc="1205">ἰδού, σὺ δείξεις;   φημί.   καὶ δὴ χρὴ λέγειν.</TextUnit>
    <TextUnit id="1211" loc="1206">Αἴγυπτος, ὡς ὁ πλεῖστος ἔσπαρται λόγος,</TextUnit>
    <TextUnit id="1212" loc="1207">ξὺν παισὶ πεντήκοντα ναυτίλῳ πλάτῃ</TextUnit>
    <TextUnit id="1213" loc="1208">̓́Αργος κατασχών—   ληκύθιον ἀπώλεσεν.</TextUnit>
    <TextUnit id="1214" loc="1209">τουτὶ τί ἦν τὸ ληκύθιον; οὐ κλαύσεται;</TextUnit>
    <TextUnit id="1215" loc="1210">λέγ' ἕτερον αὐτῷ πρόλογον, ἵνα καὶ γνῶ πάλιν.</TextUnit>
    <TextUnit id="1216" loc="1211">“Διόνυσος, ὃς θύρσοισι καὶ νεβρῶν δοραῖς</TextUnit>
    <TextUnit id="1217" loc="1212">καθαπτὸς ἐν πεύκαισι Παρνασσὸν κάτα</TextUnit>
    <TextUnit id="1218" loc="1213">πηδᾷ χορεύων”—   ληκύθιον ἀπώλεσεν.</TextUnit>
    <TextUnit id="1219" loc="1214">οἴμοι πεπλήγμεθ' αὖθις ὑπὸ τῆς ληκύθου.</TextUnit>
    <TextUnit id="1220" loc="1215">ἀλλ' οὐδὲν ἔσται πρᾶγμα: πρὸς γὰρ τουτονὶ</TextUnit>
    <TextUnit id="1221" loc="1216">τὸν πρόλογον οὐχ ἕξει προσάψαι λήκυθον.</TextUnit>
    <TextUnit id="1222" loc="1217">“οὐκ ἔστιν ὅστις πάντ' ἀνὴρ εὐδαιμονεῖ:</TextUnit>
    <TextUnit id="1223" loc="1218">ἢ γὰρ πεφυκὼς ἐσθλὸς οὐκ ἔχει βίον,</TextUnit>
    <TextUnit id="1224" loc="1219">ἢ δυσγενὴς ὤν”—   ληκύθιον ἀπώλεσεν.</TextUnit>
    <TextUnit id="1225" loc="1220">Εὐριπίδη—   τί ἔσθ';   ὑφέσθαι μοι δοκεῖ:</TextUnit>
    <TextUnit id="1226" loc="1221">τὸ ληκύθιον γὰρ τοῦτο πνευσεῖται πολύ.</TextUnit>
    <TextUnit id="1227" loc="1222">οὐδ' ἂν μὰ τὴν Δήμητρα φροντίσαιμί γε:</TextUnit>
    <TextUnit id="1228" loc="1223">νυνὶ γὰρ αὐτοῦ τοῦτό γ' ἐκκεκόψεται.</TextUnit>
    <TextUnit id="1229" loc="1224">ἴθι δὴ λέγ' ἕτερον κἀπέχου τῆς ληκύθου.</TextUnit>
    <TextUnit id="1230" loc="1225">“Σιδώνιόν ποτ' ἄστυ Κάδμος ἐκλιπὼν</TextUnit>
    <TextUnit id="1231" loc="1226">̓Αγήνορος παῖς”—   ληκύθιον ἀπώλεσεν.</TextUnit>
    <TextUnit id="1232" loc="1227">ὦ δαιμόνι' ἀνδρῶν ἀποπρίω τὴν λήκυθον,</TextUnit>
    <TextUnit id="1233" loc="1228">ἵνα μὴ διακναίσῃ τοὺς προλόγους ἡμῶν.   τὸ τί;</TextUnit>
    <TextUnit id="1234" loc="1229">ἐγὼ πρίωμαι τῷδ';   ἐὰν πείθῃ γ' ἐμοί.</TextUnit>
    <TextUnit id="1235" loc="1230">οὐ δῆτ', ἐπεὶ πολλοὺς προλόγους ἕξω λέγειν</TextUnit>
    <TextUnit id="1236" loc="1231">ἵν' οὗτος οὐχ ἕξει προσάψαι ληκύθιον.</TextUnit>
    <TextUnit id="1237" loc="1232">“Πέλοψ ὁ Ταντάλειος ἐς Πῖσαν μολὼν</TextUnit>
    <TextUnit id="1238" loc="1233">θοαῖσιν ἵπποις”—   ληκύθιον ἀπώλεσεν.</TextUnit>
    <TextUnit id="1239" loc="1234">ὁρᾷς, προσῆψεν αὖθις αὖ τὴν λήκυθον.</TextUnit>
    <TextUnit id="1240" loc="1235">ἀλλ' ὦγάθ' ἔτι καὶ νῦν ἀπόδος πάσῃ τέχνῃ:</TextUnit>
    <TextUnit id="1241" loc="1236">λήψει γὰρ ὀβολοῦ πάνυ καλήν τε κἀγαθήν.</TextUnit>
    <TextUnit id="1242" loc="1237">μὰ τὸν Δί' οὔπω γ': ἔτι γὰρ εἰσί μοι συχνοί.</TextUnit>
    <TextUnit id="1243" loc="1238">“Οἰνεύς ποτ' ἐκ γῆς”—   ληκύθιον ἀπώλεσεν.</TextUnit>
    <TextUnit id="1244" loc="1239">ἔασον εἰπεῖν πρῶθ' ὅλον με τὸν στίχον.</TextUnit>
    <TextUnit id="1245" loc="1240">“Οἰνεύς ποτ' ἐκ γῆς πολύμετρον λαβὼν στάχυν</TextUnit>
    <TextUnit id="1246" loc="1241">θύων ἀπαρχάς”—   ληκύθιον ἀπώλεσεν.</TextUnit>
    <TextUnit id="1247" loc="1242">μεταξὺ θύων; καὶ τίς αὔθ' ὑφείλετο;</TextUnit>
    <TextUnit id="1248" loc="1243">ἔα αὐτὸν ὦ τᾶν: πρὸς τοδὶ γὰρ εἰπάτω.</TextUnit>
    <TextUnit id="1249" loc="1244">“Ζεύς, ὡς λέλεκται τῆς ἀληθείας ὕπο”—</TextUnit>
    <TextUnit id="1250" loc="1245">ἀπολεῖ ς': ἐρεῖ γάρ, “ληκύθιον ἀπώλεσεν.”</TextUnit>
    <TextUnit id="1251" loc="1246">τὸ ληκύθιον γὰρ τοῦτ' ἐπὶ τοῖς προλόγοισί σου</TextUnit>
    <TextUnit id="1252" loc="1247">ὥσπερ τὰ σῦκ' ἐπὶ τοῖσιν ὀφθαλμοῖς ἔφυ.</TextUnit>
    <TextUnit id="1253" loc="1248">ἀλλ' ἐς τὰ μέλη πρὸς τῶν θεῶν αὐτοῦ τραποῦ.</TextUnit>
    <TextUnit id="1254" loc="1249">καὶ μὴν ἔχω γ' οἷς αὐτὸν ἀποδείξω κακὸν</TextUnit>
    <TextUnit id="1255" loc="1250">μελοποιὸν ὄντα καὶ ποιοῦντα ταὔτ' ἀεί.</TextUnit>
    <TextUnit id="1256" loc="1251">τί ποτε πρᾶγμα γενήσεται;</TextUnit>
    <TextUnit id="1257" loc="1252">φροντίζειν γὰρ ἔγωγ' ἔχω,</TextUnit>
    <TextUnit id="1258" loc="1253">τίν' ἄρα μέμψιν ἐποίσει</TextUnit>
    <TextUnit id="1259" loc="1254">ἀνδρὶ τῷ πολὺ πλεῖστα δὴ</TextUnit>
    <TextUnit id="1260" loc="1255">καὶ κάλλιστα μέλη ποιήσαντι</TextUnit>
    <TextUnit id="1261" loc="1256">τῶν μέχρι νυνί.</TextUnit>
    <TextUnit id="1262" loc="1257">θαυμάζω γὰρ ἔγωγ' ὅπῃ</TextUnit>
    <TextUnit id="1263" loc="1258">μέμψεταί ποτε τοῦτον</TextUnit>
    <TextUnit id="1264" loc="1259">τὸν Βακχεῖον ἄνακτα,</TextUnit>
    <TextUnit id="1265" loc="1260">καὶ δέδοιχ' ὑπὲρ αὐτοῦ.</TextUnit>
    <TextUnit id="1266" loc="1261">πάνυ γε μέλη θαυμαστά: δείξει δὴ τάχα.</TextUnit>
    <TextUnit id="1267" loc="1262">εἰς ἓν γὰρ αὐτοῦ πάντα τὰ μέλη ξυντεμῶ.</TextUnit>
    <TextUnit id="1268" loc="1263">καὶ μὴν λογιοῦμαι ταῦτα τῶν ψήφων λαβών: （διαύλιον προσαυλεῖ τις）</TextUnit>
    <TextUnit id="1269" loc="1264">Φθιῶτ' ̓Αχιλλεῦ, τί ποτ' ἀνδροδάικτον ἀκούων</TextUnit>
    <TextUnit id="1270" loc="1265">ἰὴ κόπον οὐ πελάθεις ἐπ' ἀρωγάν;</TextUnit>
    <TextUnit id="1271" loc="1266">̔Ερμᾶν μὲν πρόγονον τίομεν γένος οἱ περὶ λίμναν.</TextUnit>
    <TextUnit id="1272" loc="1267">ἰὴ κόπον οὐ πελάθεις ἐπ' ἀρωγάν;</TextUnit>
    <TextUnit id="1273" loc="1268">δύο σοὶ κόπω Αἰσχύλε τούτω.</TextUnit>
    <TextUnit id="1274" loc="1270">κύδιστ' ̓Αχαιῶν ̓Ατρέως πολυκοίρανε μάνθανέ μου παῖ.</TextUnit>
    <TextUnit id="1275" loc="1271">ἰὴ κόπον οὐ πελάθεις ἐπ' ἀρωγάν;</TextUnit>
    <TextUnit id="1276" loc="1272">τρίτος ᾠσχύλε σοὶ κόπος οὗτος.</TextUnit>
    <TextUnit id="1277" loc="1273">εὐφαμεῖτε: μελισσονόμοι δόμον ̓Αρτέμιδος πέλας οἴγειν.</TextUnit>
    <TextUnit id="1278" loc="1275">ἰὴ κόπον οὐ πελάθεις ἐπ' ἀρωγάν;</TextUnit>
    <TextUnit id="1279" loc="1276">κύριός εἰμι θροεῖν ὅδιον κράτος αἴσιον ἀνδρῶν.</TextUnit>
    <TextUnit id="1280" loc="1277">ἰὴ κόπον οὐ πελάθεις ἐπ' ἀρωγάν;</TextUnit>
    <TextUnit id="1281" loc="1278">ὦ Ζεῦ βασιλεῦ τὸ χρῆμα τῶν κόπων ὅσον.</TextUnit>
    <TextUnit id="1282" loc="1279">ἐγὼ μὲν οὖν ἐς τὸ βαλανεῖον βούλομαι:</TextUnit>
    <TextUnit id="1283" loc="1280">ὑπὸ τῶν κόπων γὰρ τὼ νεφρὼ βουβωνιῶ.</TextUnit>
    <TextUnit id="1284" loc="1281">μὴ πρίν γ' ἂν ἀκούσῃς χἀτέραν στάσιν μελῶν</TextUnit>
    <TextUnit id="1285" loc="1282">ἐκ τῶν κιθαρῳδικῶν νόμων εἰργασμένην.</TextUnit>
    <TextUnit id="1286" loc="1283">ἴθι δὴ πέραινε, καὶ κόπον μὴ προστίθει.</TextUnit>
    <TextUnit id="1287" loc="1285">ὅπως ̓Αχαιῶν δίθρονον κράτος, ̔Ελλάδος ἥβας,</TextUnit>
    <TextUnit id="1288" loc="1286">τοφλαττοθρατ τοφλαττοθρατ,</TextUnit>
    <TextUnit id="1289" loc="1287">Σφίγγα δυσαμεριᾶν πρύτανιν κύνα, πέμπει,</TextUnit>
    <TextUnit id="1290" loc="1288">τοφλαττοθρατ τοφλαττοθρατ,</TextUnit>
    <TextUnit id="1291" loc="1289">σὺν δορὶ καὶ χερὶ πράκτορι θούριος ὄρνις,</TextUnit>
    <TextUnit id="1292" loc="1290">τοφλαττοθρατ τοφλαττοθρατ,</TextUnit>
    <TextUnit id="1293" loc="1291">κυρεῖν παρασχὼν ἰταμαῖς κυσὶν ἀεροφοίτοις,</TextUnit>
    <TextUnit id="1294" loc="1292">τοφλαττοθρατ τοφλαττοθρατ,</TextUnit>
    <TextUnit id="1295" loc="1293">τὸ συγκλινές τ' ἐπ' Αἴαντι,</TextUnit>
    <TextUnit id="1296" loc="1295">τοφλαττοθρατ τοφλαττοθρατ.</TextUnit>
    <TextUnit id="1297" loc="1296">τί τὸ “φλαττοθρατ” τοῦτ' ἐστίν; ἐκ Μαραθῶνος ἢ</TextUnit>
    <TextUnit id="1298" loc="1297">πόθεν συνέλεξας ἱμονιοστρόφου μέλη;</TextUnit>
    <TextUnit id="1299" loc="1298">ἀλλ' οὖν ἐγὼ μὲν ἐς τὸ καλὸν ἐκ τοῦ καλοῦ</TextUnit>
    <TextUnit id="1300" loc="1299">ἤνεγκον αὔθ', ἵνα μὴ τὸν αὐτὸν Φρυνίχῳ</TextUnit>
    <TextUnit id="1301" loc="1300">λειμῶνα Μουσῶν ἱερὸν ὀφθείην δρέπων:</TextUnit>
    <TextUnit id="1302" loc="1301">οὗτος δ' ἀπὸ πάντων †μὲν φέρει, πορνιδίων†,</TextUnit>
    <TextUnit id="1303" loc="1302">σκολίων Μελήτου, Καρικῶν αὐλημάτων,</TextUnit>
    <TextUnit id="1304" loc="1303">θρήνων, χορειῶν. τάχα δὲ δηλωθήσεται.</TextUnit>
    <TextUnit id="1305" loc="1304">ἐνεγκάτω τις τὸ λύριον. καίτοι τί δεῖ</TextUnit>
    <TextUnit id="1306" loc="1305">λύρας ἐπὶ τούτων; ποῦ 'στιν ἡ τοῖς ὀστράκοις</TextUnit>
    <TextUnit id="1307" loc="1306">αὕτη κροτοῦσα; δεῦρο Μοῦς' Εὐριπίδου,</TextUnit>
    <TextUnit id="1308" loc="1307">πρὸς ἥνπερ ἐπιτήδεια ταῦτ' ᾄδειν μέλη.</TextUnit>
    <TextUnit id="1309" loc="1308">αὕτη ποθ' ἡ Μοῦς' οὐκ ἐλεσβίαζεν, οὔ.</TextUnit>
    <TextUnit id="1310" loc="1309">ἀλκυόνες, αἳ παρ' ἀενάοις θαλάσσης</TextUnit>
    <TextUnit id="1311" loc="1310">κύμασι στωμύλλετε,</TextUnit>
    <TextUnit id="1312" loc="1311">τέγγουσαι νοτίοις πτερῶν</TextUnit>
    <TextUnit id="1313" loc="1312">ῥανίσι χρόα δροσιζόμεναι:</TextUnit>
    <TextUnit id="1314" loc="1313">αἵ θ' ὑπωρόφιοι κατὰ γωνίας</TextUnit>
    <TextUnit id="1315" loc="1314">εἱειειειλίσσετε δακτύλοις φάλαγγες</TextUnit>
    <TextUnit id="1316" loc="1315">ἱστόπονα πηνίσματα,</TextUnit>
    <TextUnit id="1317" loc="1316">κερκίδος ἀοιδοῦ μελέτας,</TextUnit>
    <TextUnit id="1318" loc="1317">ἵν' ὁ φίλαυλος ἔπαλλε δελφὶς</TextUnit>
    <TextUnit id="1319" loc="1318">πρῴραις κυανεμβόλοις</TextUnit>
    <TextUnit id="1320" loc="1319">μαντεῖα καὶ σταδίους,</TextUnit>
    <TextUnit id="1321" loc="1320">οἰνάνθας γάνος ἀμπέλου,</TextUnit>
    <TextUnit id="1322" loc="1321">βότρυος ἕλικα παυσίπονον.</TextUnit>
    <TextUnit id="1323" loc="1322">περίβαλλ' ὦ τέκνον ὠλένας.</TextUnit>
    <TextUnit id="1324" loc="1323">ὁρᾷς τὸν πόδα τοῦτον;    ὁρῶ.</TextUnit>
    <TextUnit id="1325" loc="1324">τί δαί; τοῦτον ὁρᾷς;    ὁρῶ.</TextUnit>
    <TextUnit id="1326" loc="1325">τοιαυτὶ μέντοι σὺ ποιῶν</TextUnit>
    <TextUnit id="1327" loc="1326">τολμᾷς τἀμὰ μέλη ψέγειν,</TextUnit>
    <TextUnit id="1328" loc="1327">ἀνὰ τὸ δωδεκαμήχανον</TextUnit>
    <TextUnit id="1329" loc="1328">Κυρήνης μελοποιῶν;</TextUnit>
    <TextUnit id="1330" loc="1329">τὰ μὲν μέλη σου ταῦτα: βούλομαι δ' ἔτι</TextUnit>
    <TextUnit id="1331" loc="1330">τὸν τῶν μονῳδιῶν διεξελθεῖν τρόπον.</TextUnit>
    <TextUnit id="1332" loc="1331">ὦ νυκτὸς κελαινοφαὴς</TextUnit>
    <TextUnit id="1333" loc="1332">ὄρφνα, τίνα μοι</TextUnit>
    <TextUnit id="1334" loc="1333">δύστανον ὄνειρον</TextUnit>
    <TextUnit id="1335" loc="1334">πέμπεις ἐξ ἀφανοῦς,</TextUnit>
    <TextUnit id="1336" loc="1335">̓Αίδα πρόμολον,</TextUnit>
    <TextUnit id="1337" loc="1336">ψυχὰν ἄψυχον ἔχοντα,</TextUnit>
    <TextUnit id="1338" loc="1335">μελαίνας Νυκτὸς παῖδα,</TextUnit>
    <TextUnit id="1339" loc="1336">φρικώδη δεινὰν ὄψιν,</TextUnit>
    <TextUnit id="1340" loc="1337">μελανονεκυείμονα,</TextUnit>
    <TextUnit id="1341" loc="1338">φόνια φόνια δερκόμενον,</TextUnit>
    <TextUnit id="1342" loc="1339">μεγάλους ὄνυχας ἔχοντα.</TextUnit>
    <TextUnit id="1343" loc="1340">ἀλλά μοι ἀμφίπολοι λύχνον ἅψατε</TextUnit>
    <TextUnit id="1344" loc="1341">κάλπισί τ' ἐκ ποταμῶν δρόσον ἄρατε, θέρμετε δ' ὕδωρ,</TextUnit>
    <TextUnit id="1345" loc="1340">ὡς ἂν θεῖον ὄνειρον ἀποκλύσω.</TextUnit>
    <TextUnit id="1346" loc="1341">ἰὼ πόντιε δαῖμον,</TextUnit>
    <TextUnit id="1347" loc="1342">τοῦτ' ἐκεῖν': ἰὼ ξύνοικοι,</TextUnit>
    <TextUnit id="1348" loc="1343">τάδε τέρα θεάσασθε.</TextUnit>
    <TextUnit id="1349" loc="1344">τὸν ἀλεκτρυόνα μου συναρπάσασα</TextUnit>
    <TextUnit id="1350" loc="1345">φρούδη Γλύκη.</TextUnit>
    <TextUnit id="1351" loc="1346">Νύμφαι ὀρεσσίγονοι.</TextUnit>
    <TextUnit id="1352" loc="1345">ὦ Μανία ξύλλαβε.</TextUnit>
    <TextUnit id="1353" loc="1346">ἐγὼ δ' ἁ τάλαινα προσέχους' ἔτυχον</TextUnit>
    <TextUnit id="1354" loc="1347">ἐμαυτῆς ἔργοισι,</TextUnit>
    <TextUnit id="1355" loc="1348">λίνου μεστὸν ἄτρακτον</TextUnit>
    <TextUnit id="1356" loc="1349">εἱειειειλίσσουσα χεροῖν</TextUnit>
    <TextUnit id="1357" loc="1350">κλωστῆρα ποιοῦς', ὅπως</TextUnit>
    <TextUnit id="1358" loc="1350">κνεφαῖος εἰς ἀγορὰν</TextUnit>
    <TextUnit id="1359" loc="1351">φέρους' ἀποδοίμαν:</TextUnit>
    <TextUnit id="1360" loc="1352">ὁ δ' ἀνέπτατ' ἀνέπτατ' ἐς αἰθέρα</TextUnit>
    <TextUnit id="1361" loc="1353">κουφοτάταις πτερύγων ἀκμαῖς:</TextUnit>
    <TextUnit id="1362" loc="1354">ἐμοὶ δ' ἄχε' ἄχεα κατέλιπε,</TextUnit>
    <TextUnit id="1363" loc="1355">δάκρυα δάκρυά τ' ἀπ' ὀμμάτων</TextUnit>
    <TextUnit id="1364" loc="1355">ἔβαλον ἔβαλον ἁ τλάμων.</TextUnit>
    <TextUnit id="1365" loc="1356">ἀλλ' ὦ Κρῆτες, ̓́Ιδας τέκνα,</TextUnit>
    <TextUnit id="1366" loc="1357">τὰ τόξα λαβόντες ἐπαμύνατε,</TextUnit>
    <TextUnit id="1367" loc="1358">τὰ κῶλά τ' ἀμπάλλετε κυκλούμενοι τὴν οἰκίαν.</TextUnit>
    <TextUnit id="1368" loc="1359">ἅμα δὲ Δίκτυννα παῖς ̓́Αρτεμις καλὰ</TextUnit>
    <TextUnit id="1369" loc="1360">τὰς κυνίσκας ἔχους' ἐλθέτω διὰ δόμων πανταχῇ,</TextUnit>
    <TextUnit id="1370" loc="1361">σὺ δ' ὦ Διὸς διπύρους ἀνέχουσα</TextUnit>
    <TextUnit id="1371" loc="1362">λαμπάδας ὀξυτάτας χεροῖν ̔Εκάτα παράφηνον</TextUnit>
    <TextUnit id="1372" loc="1363">ἐς Γλύκης, ὅπως ἂν</TextUnit>
    <TextUnit id="1373" loc="1364">εἰσελθοῦσα φωράσω.</TextUnit>
    <TextUnit id="1374" loc="1365">παύσασθον ἤδη τῶν μελῶν.   κἄμοιγ' ἅλις.</TextUnit>
    <TextUnit id="1375" loc="1365">ἐπὶ τὸν σταθμὸν γὰρ αὐτὸν ἀγαγεῖν βούλομαι,</TextUnit>
    <TextUnit id="1376" loc="1366">ὅπερ ἐξελέγξει τὴν ποίησιν νῷν μόνον.</TextUnit>
    <TextUnit id="1377" loc="1367">τὸ γὰρ βάρος νὼ βασανιεῖ τῶν ῥημάτων.</TextUnit>
    <TextUnit id="1378" loc="1368">ἴτε δεῦρό νυν, εἴπερ γε δεῖ καὶ τοῦτό με</TextUnit>
    <TextUnit id="1379" loc="1369">ἀνδρῶν ποιητῶν τυροπωλῆσαι τέχνην.</TextUnit>
    <TextUnit id="1380" loc="1370">ἐπίπονοί γ' οἱ δεξιοί.</TextUnit>
    <TextUnit id="1381" loc="1371">τόδε γὰρ ἕτερον αὖ τέρας</TextUnit>
    <TextUnit id="1382" loc="1372">νεοχμόν, ἀτοπίας πλέων,</TextUnit>
    <TextUnit id="1383" loc="1373">ὃ τίς ἂν ἐπενόησεν ἄλλος;</TextUnit>
    <TextUnit id="1384" loc="1375">μὰ τὸν ἐγὼ μὲν οὐδ' ἂν εἴ τις</TextUnit>
    <TextUnit id="1385" loc="1375">ἔλεγέ μοι τῶν ἐπιτυχόντων,</TextUnit>
    <TextUnit id="1386" loc="1376">ἐπιθόμην, ἀλλ' ᾠόμην ἂν</TextUnit>
    <TextUnit id="1387" loc="1377">αὐτὸν αὐτὰ ληρεῖν.</TextUnit>
    <TextUnit id="1388" loc="1378">ἴθι δὴ παρίστασθον παρὰ τὼ πλάστιγγ',   ἰδού.</TextUnit>
    <TextUnit id="1389" loc="1379">καὶ λαβομένω τὸ ῥῆμ' ἑκάτερος εἴπατον,</TextUnit>
    <TextUnit id="1390" loc="1380">καὶ μὴ μεθῆσθον, πρὶν ἂν ἐγὼ σφῷν κοκκύσω.</TextUnit>
    <TextUnit id="1391" loc="1381">ἐχόμεθα.   τοὔπος νῦν λέγετον ἐς τὸν σταθμόν.</TextUnit>
    <TextUnit id="1392" loc="1382">“εἴθ' ὤφελ' ̓Αργοῦς μὴ διαπτάσθαι σκάφος.”</TextUnit>
    <TextUnit id="1393" loc="1383">“Σπερχειὲ ποταμὲ βουνόμοι τ' ἐπιστροφαί.”</TextUnit>
    <TextUnit id="1394" loc="1384">κόκκυ, μέθεσθε: καὶ πολύ γε κατωτέρω</TextUnit>
    <TextUnit id="1395" loc="1385">χωρεῖ τὸ τοῦδε.   καὶ τί ποτ' ἐστὶ ταἴτιον;</TextUnit>
    <TextUnit id="1396" loc="1386">ὅτι εἰσέθηκε ποταμόν, ἐριοπωλικῶς</TextUnit>
    <TextUnit id="1397" loc="1387">ὑγρὸν ποιήσας τοὔπος ὥσπερ τἄρια,</TextUnit>
    <TextUnit id="1398" loc="1388">σὺ δ' εἰσέθηκας τοὔπος ἐπτερωμένον.</TextUnit>
    <TextUnit id="1399" loc="1389">ἀλλ' ἕτερον εἰπάτω τι κἀντιστησάτω.</TextUnit>
    <TextUnit id="1400" loc="1390">λάβεσθε τοίνυν αὖθις.   ἢν ἰδού.   λέγε.</TextUnit>
    <TextUnit id="1401" loc="1391">“οὐκ ἔστι Πειθοῦς ἱερὸν ἄλλο πλὴν λόγος.”</TextUnit>
    <TextUnit id="1402" loc="1392">“μόνος θεῶν γὰρ Θάνατος οὐ δώρων ἐρᾷ.”</TextUnit>
    <TextUnit id="1403" loc="1393">μέθεσθε μέθεσθε: καὶ τὸ τοῦδέ γ' αὖ ῥέπει:</TextUnit>
    <TextUnit id="1404" loc="1394">θάνατον γὰρ εἰσέθηκε βαρύτατον κακόν.</TextUnit>
    <TextUnit id="1405" loc="1395">ἐγὼ δὲ πειθώ γ' ἔπος ἄριστ' εἰρημένον.</TextUnit>
    <TextUnit id="1406" loc="1396">πειθὼ δὲ κοῦφόν ἐστι καὶ νοῦν οὐκ ἔχον.</TextUnit>
    <TextUnit id="1407" loc="1397">ἀλλ' ἕτερον αὖ ζήτει τι τῶν βαρυστάθμων,</TextUnit>
    <TextUnit id="1408" loc="1398">ὅ τι σοι καθέλξει, καρτερόν τε καὶ μέγα.</TextUnit>
    <TextUnit id="1409" loc="1399">φέρε ποῦ τοιοῦτον δῆτά μοὐστί; ποῦ;   φράσω:</TextUnit>
    <TextUnit id="1410" loc="1400">“βέβληκ' ̓Αχιλλεὺς δύο κύβω καὶ τέτταρα.”</TextUnit>
    <TextUnit id="1411" loc="1401">λέγοιτ' ἄν, ὡς αὕτη 'στὶ λοιπὴ σφῷν στάσις.</TextUnit>
    <TextUnit id="1412" loc="1402">“σιδηροβριθές τ' ἔλαβε δεξιᾷ ξύλον.”</TextUnit>
    <TextUnit id="1413" loc="1403">“ἐφ' ἅρματος γὰρ ἅρμα καὶ νεκρῷ νεκρός.”</TextUnit>
    <TextUnit id="1414" loc="1404">ἐξηπάτηκεν αὖ σὲ καὶ νῦν.   τῷ τρόπῳ;</TextUnit>
    <TextUnit id="1415" loc="1405">δύ' ἅρματ' εἰσέθηκε καὶ νεκρὼ δύο,</TextUnit>
    <TextUnit id="1416" loc="1406">οὓς οὐκ ἂν ἄραιντ' οὐδ' ἑκατὸν Αἰγύπτιοι.</TextUnit>
    <TextUnit id="1417" loc="1407">καὶ μηκέτ' ἔμοιγε κατ' ἔπος, ἀλλ' ἐς τὸν σταθμὸν</TextUnit>
    <TextUnit id="1418" loc="1408">αὐτὸς τὰ παιδί' ἡ γυνὴ Κηφισοφῶν</TextUnit>
    <TextUnit id="1419" loc="1409">ἐμβὰς καθήσθω, συλλαβὼν τὰ βιβλία:</TextUnit>
    <TextUnit id="1420" loc="1410">ἐγὼ δὲ δύ' ἔπη τῶν ἐμῶν ἐρῶ μόνον.</TextUnit>
    <TextUnit id="1421" loc="1411">ἅνδρες φίλοι, κἀγὼ μὲν αὐτοὺς οὐ κρινῶ.</TextUnit>
    <TextUnit id="1422" loc="1412">οὐ γὰρ δι' ἔχθρας οὐδετέρῳ γενήσομαι.</TextUnit>
    <TextUnit id="1423" loc="1413">τὸν μὲν γὰρ ἡγοῦμαι σοφὸν τῷ δ' ἥδομαι.</TextUnit>
    <TextUnit id="1424" loc="1414">οὐδὲν ἄρα πράξεις ὧνπερ ἦλθες οὕνεκα;</TextUnit>
    <TextUnit id="1425" loc="1415">ἐὰν δὲ κρίνω;   τὸν ἕτερον λαβὼν ἄπει,</TextUnit>
    <TextUnit id="1426" loc="1416">ὁπότερον ἂν κρίνῃς, ἵν' ἔλθῃς μὴ μάτην.</TextUnit>
    <TextUnit id="1427" loc="1417">εὐδαιμονοίης. φέρε πύθεσθέ μου ταδί.</TextUnit>
    <TextUnit id="1428" loc="1418">ἐγὼ κατῆλθον ἐπὶ ποιητήν. τοῦ χάριν;</TextUnit>
    <TextUnit id="1429" loc="1419">ἵν' ἡ πόλις σωθεῖσα τοὺς χοροὺς ἄγῃ.</TextUnit>
    <TextUnit id="1430" loc="1420">ὁπότερος οὖν ἂν τῇ πόλει παραινέσῃ</TextUnit>
    <TextUnit id="1431" loc="1421">μᾶλλόν τι χρηστόν, τοῦτον ἄξειν μοι δοκῶ.</TextUnit>
    <TextUnit id="1432" loc="1422">πρῶτον μὲν οὖν περὶ ̓Αλκιβιάδου τίν' ἔχετον</TextUnit>
    <TextUnit id="1433" loc="1423">γνώμην ἑκάτερος; ἡ πόλις γὰρ δυστοκεῖ.</TextUnit>
    <TextUnit id="1434" loc="1424">ἔχει δὲ περὶ αὐτοῦ τίνα γνώμην;   τίνα;</TextUnit>
    <TextUnit id="1435" loc="1425">ποθεῖ μέν, ἐχθαίρει δέ, βούλεται δ' ἔχειν.</TextUnit>
    <TextUnit id="1436" loc="1426">ἀλλ' ὅ τι νοεῖτον εἴπατον τούτου πέρι.</TextUnit>
    <TextUnit id="1437" loc="1427">μισῶ πολίτην, ὅστις ὠφελεῖν πάτραν</TextUnit>
    <TextUnit id="1438" loc="1428">βραδὺς πέφυκε μεγάλα δὲ βλάπτειν ταχύς,</TextUnit>
    <TextUnit id="1439" loc="1429">καὶ πόριμον αὑτῷ τῇ πόλει δ' ἀμήχανον.</TextUnit>
    <TextUnit id="1440" loc="1430">εὖ γ' ὦ Πόσειδον: σὺ δὲ τίνα γνώμην ἔχεις;</TextUnit>
    <TextUnit id="1441" loc="1431">οὐ χρὴ λέοντος σκύμνον ἐν πόλει τρέφειν,</TextUnit>
    <TextUnit id="1442" loc="1432">μάλιστα μὲν λέοντα μὴ ν' πόλει τρέφειν,</TextUnit>
    <TextUnit id="1443" loc="1433">ἢν δ' ἐκτραφῇ τις, τοῖς τρόποις ὑπηρετεῖν.</TextUnit>
    <TextUnit id="1444" loc="1434">νὴ τὸν Δία τὸν σωτῆρα δυσκρίτως γ' ἔχω:</TextUnit>
    <TextUnit id="1445" loc="1435">ὁ μὲν σοφῶς γὰρ εἶπεν, ὁ δ' ἕτερος σαφῶς.</TextUnit>
    <TextUnit id="1446" loc="1435">ἀλλ' ἔτι μίαν γνώμην ἑκάτερος εἴπατον</TextUnit>
    <TextUnit id="1447" loc="1436">περὶ τῆς πόλεως ἥντιν' ἔχετον σωτηρίαν.</TextUnit>
    <TextUnit id="1448" loc="1437">εἴ τις πτερώσας Κλεόκριτον Κινησίᾳ,</TextUnit>
    <TextUnit id="1449" loc="1438">αἴροιεν αὖραι πελαγίαν ὑπὲρ πλάκα.</TextUnit>
    <TextUnit id="1450" loc="1439">γέλοιον ἂν φαίνοιτο: νοῦν δ' ἔχει τίνα;</TextUnit>
    <TextUnit id="1451" loc="1440">εἰ ναυμαχοῖεν κᾆτ' ἔχοντες ὀξίδας</TextUnit>
    <TextUnit id="1452" loc="1441">ῥαίνοιεν ἐς τὰ βλέφαρα τῶν ἐναντίων.</TextUnit>
    <TextUnit id="1453" loc="1442">ἐγὼ μὲν οἶδα καὶ θέλω φράζειν.   λέγε.</TextUnit>
    <TextUnit id="1454" loc="1443">ὅταν τὰ νῦν ἄπιστα πίσθ' ἡγώμεθα,</TextUnit>
    <TextUnit id="1455" loc="1444">τὰ δ' ὄντα πίστ' ἄπιστα.   πῶς; οὐ μανθάνω.</TextUnit>
    <TextUnit id="1456" loc="1445">ἀμαθέστερόν πως εἰπὲ καὶ σαφέστερον.</TextUnit>
    <TextUnit id="1457" loc="1446">εἰ τῶν πολιτῶν οἷσι νῦν πιστεύομεν,</TextUnit>
    <TextUnit id="1458" loc="1447">τούτοις ἀπιστήσαιμεν, οἷς δ' οὐ χρώμεθα,</TextUnit>
    <TextUnit id="1459" loc="1448">τούτοισι χρησαίμεσθ', ἴσως σωθεῖμεν ἄν.</TextUnit>
    <TextUnit id="1460" loc="1449">εἰ νῦν γε δυστυχοῦμεν ἐν τούτοισι, πῶς</TextUnit>
    <TextUnit id="1461" loc="1450">τἀναντί' ἂν πράττοντες οὐ σῳζοίμεθ' ἄν;</TextUnit>
    <TextUnit id="1462" loc="1451">εὖ γ' ὦ Παλάμηδες, ὦ σοφωτάτη φύσις.</TextUnit>
    <TextUnit id="1463" loc="1452">ταυτὶ πότερ' αὐτὸς ηὗρες ἢ Κηφισοφῶν;</TextUnit>
    <TextUnit id="1464" loc="1453">ἐγὼ μόνος: τὰς δ' ὀξίδας Κηφισοφῶν.</TextUnit>
    <TextUnit id="1465" loc="1454">τί δαὶ σύ; τί λέγεις;   τὴν πόλιν νῦν μοι φράσον</TextUnit>
    <TextUnit id="1466" loc="1455">πρῶτον τίσι χρῆται: πότερα τοῖς χρηστοῖς;   πόθεν;</TextUnit>
    <TextUnit id="1467" loc="1456">μισεῖ κάκιστα.   τοῖς πονηροῖς δ' ἥδεται;</TextUnit>
    <TextUnit id="1468" loc="1457">οὐ δῆτ' ἐκείνη γ', ἀλλὰ χρῆται πρὸς βίαν.</TextUnit>
    <TextUnit id="1469" loc="1458">πῶς οὖν τις ἂν σώσειε τοιαύτην πόλιν,</TextUnit>
    <TextUnit id="1470" loc="1459">ᾗ μήτε χλαῖνα μήτε σισύρα συμφέρει;</TextUnit>
    <TextUnit id="1471" loc="1460">εὕρισκε νὴ Δί', εἴπερ ἀναδύσει πάλιν.</TextUnit>
    <TextUnit id="1472" loc="1461">ἐκεῖ φράσαιμ' ἄν: ἐνθαδὶ δ' οὐ βούλομαι.</TextUnit>
    <TextUnit id="1473" loc="1462">μὴ δῆτα σύ γ', ἀλλ' ἐνθένδ' ἀνίει τἀγαθά.</TextUnit>
    <TextUnit id="1474" loc="1463">τὴν γῆν ὅταν νομίσωσι τὴν τῶν πολεμίων</TextUnit>
    <TextUnit id="1475" loc="1464">εἶναι σφετέραν, τὴν δὲ σφετέραν τῶν πολεμίων,</TextUnit>
    <TextUnit id="1476" loc="1465">πόρον δὲ τὰς ναῦς ἀπορίαν δὲ τὸν πόρον.</TextUnit>
    <TextUnit id="1477" loc="1466">εὖ, πλήν γ' ὁ δικαστὴς αὐτὰ καταπίνει μόνος.</TextUnit>
    <TextUnit id="1478" loc="1467">κρίνοις ἄν.   αὕτη σφῷν κρίσις γενήσεται:</TextUnit>
    <TextUnit id="1479" loc="1468">αἱρήσομαι γὰρ ὅνπερ ἡ ψυχὴ θέλει.</TextUnit>
    <TextUnit id="1480" loc="1469">μεμνημένος νυν τῶν θεῶν οὓς ὤμοσας</TextUnit>
    <TextUnit id="1481" loc="1470">ἦ μὴν ἀπάξειν μ' οἴκαδ', αἱροῦ τοὺς φίλους.</TextUnit>
    <TextUnit id="1482" loc="1471">“ἡ γλῶττ' ὀμώμοκ',” Αἰσχύλον δ' αἱρήσομαι.</TextUnit>
    <TextUnit id="1483" loc="1472">τί δέδρακας ὦ μιαρώτατ' ἀνθρώπων;   ἐγώ;</TextUnit>
    <TextUnit id="1484" loc="1473">ἔκρινα νικᾶν Αἰσχύλον. τιὴ γὰρ οὔ;</TextUnit>
    <TextUnit id="1485" loc="1474">αἴσχιστον ἔργον προσβλέπεις μ' εἰργασμένος;</TextUnit>
    <TextUnit id="1486" loc="1475">τί δ' αἰσχρόν, ἢν μὴ τοῖς θεωμένοις δοκῇ;</TextUnit>
    <TextUnit id="1487" loc="1476">ὦ σχέτλιε περιόψει με δὴ τεθνηκότα;</TextUnit>
    <TextUnit id="1488" loc="1477">τίς οἶδεν εἰ τὸ ζῆν μέν ἐστι κατθανεῖν,</TextUnit>
    <TextUnit id="1489" loc="1478">τὸ πνεῖν δὲ δειπνεῖν, τὸ δὲ καθεύδειν κῴδιον;</TextUnit>
    <TextUnit id="1490" loc="1479">χωρεῖτε τοίνυν ὦ Διόνυς' εἴσω.   τί δαί;</TextUnit>
    <TextUnit id="1491" loc="1480">ἵνα ξενίσω 'γὼ σφὼ πρὶν ἀποπλεῖν.   εὖ λέγεις</TextUnit>
    <TextUnit id="1492" loc="1481">νὴ τὸν Δί': οὐ γὰρ ἄχθομαι τῷ πράγματι.</TextUnit>
    <TextUnit id="1493" loc="1482">μακάριός γ' ἀνὴρ ἔχων</TextUnit>
    <TextUnit id="1494" loc="1483">ξύνεσιν ἠκριβωμένην.</TextUnit>
    <TextUnit id="1495" loc="1484">πάρα δὲ πολλοῖσιν μαθεῖν.</TextUnit>
    <TextUnit id="1496" loc="1485">ὅδε γὰρ εὖ φρονεῖν δοκήσας</TextUnit>
    <TextUnit id="1497" loc="1486">πάλιν ἄπεισιν οἴκαδ' αὖ,</TextUnit>
    <TextUnit id="1498" loc="1487">ἐπ' ἀγαθῶ μὲν τοῖς πολίταις,</TextUnit>
    <TextUnit id="1499" loc="1488">ἐπ' ἀγαθῷ δὲ τοῖς ἑαυτοῦ</TextUnit>
    <TextUnit id="1500" loc="1489">ξυγγενέσι τε καὶ φίλοισι,</TextUnit>
    <TextUnit id="1501" loc="1490">διὰ τὸ συνετὸς εἶναι.</TextUnit>
    <TextUnit id="1502" loc="1491">χαρίεν οὖν μὴ Σωκράτει</TextUnit>
    <TextUnit id="1503" loc="1492">παρακαθήμενον λαλεῖν,</TextUnit>
    <TextUnit id="1504" loc="1493">ἀποβαλόντα μουσικὴν</TextUnit>
    <TextUnit id="1505" loc="1494">τά τε μέγιστα παραλιπόντα</TextUnit>
    <TextUnit id="1506" loc="1495">τῆς τραγῳδικῆς τέχνης.</TextUnit>
    <TextUnit id="1507" loc="1496">τὸ δ' ἐπὶ σεμνοῖσιν λόγοισι</TextUnit>
    <TextUnit id="1508" loc="1497">καὶ σκαριφησμοῖσι λήρων</TextUnit>
    <TextUnit id="1509" loc="1498">διατριβὴν ἀργὸν ποιεῖσθαι,</TextUnit>
    <TextUnit id="1510" loc="1499">παραφρονοῦντος ἀνδρός.</TextUnit>
    <TextUnit id="1511" loc="1500">ἄγε δὴ χαίρων Αἰσχύλε χώρει,</TextUnit>
    <TextUnit id="1512" loc="1501">καὶ σῷζε πόλιν τὴν ἡμετέραν</TextUnit>
    <TextUnit id="1513" loc="1502">γνώμαις ἀγαθαῖς καὶ παίδευσον</TextUnit>
    <TextUnit id="1514" loc="1503">τοὺς ἀνοήτους: πολλοὶ δ' εἰσίν:</TextUnit>
    <TextUnit id="1515" loc="1504">καὶ δὸς τουτὶ Κλεοφῶντι φέρων</TextUnit>
    <TextUnit id="1516" loc="1505">καὶ τουτὶ τοῖσι πορισταῖς</TextUnit>
    <TextUnit id="1517" loc="1506">Μύρμηκί θ' ὁμοῦ καὶ Νικομάχῳ,</TextUnit>
    <TextUnit id="1518" loc="1507">τόδε δ' ̓Αρχενόμῳ:</TextUnit>
    <TextUnit id="1519" loc="1508">καὶ φράζ' αὐτοῖς ταχέως ἥκειν</TextUnit>
    <TextUnit id="1520" loc="1509">ὡς ἐμὲ δευρὶ καὶ μὴ μέλλειν:</TextUnit>
    <TextUnit id="1521" loc="1510">κἂν μὴ ταχέως ἥκωσιν, ἐγὼ</TextUnit>
    <TextUnit id="1522" loc="1511">νὴ τὸν ̓Απόλλω στίξας αὐτοὺς</TextUnit>
    <TextUnit id="1523" loc="1512">καὶ συμποδίσας</TextUnit>
    <TextUnit id="1524" loc="1513">μετ' ̓Αδειμάντου τοῦ Λευκολόφου</TextUnit>
    <TextUnit id="1525" loc="1514">κατὰ γῆς ταχέως ἀποπέμψω.</TextUnit>
    <TextUnit id="1526" loc="1515">ταῦτα ποιήσω: σὺ δὲ τὸν θᾶκον</TextUnit>
    <TextUnit id="1527" loc="1516">τὸν ἐμὸν παράδος Σοφοκλεῖ τηρεῖν</TextUnit>
    <TextUnit id="1528" loc="1517">καὶ διασῴζειν, ἢν ἄρ' ἐγώ ποτε</TextUnit>
    <TextUnit id="1529" loc="1518">δεῦρ' ἀφίκωμαι. τοῦτον γὰρ ἐγὼ</TextUnit>
    <TextUnit id="1530" loc="1519">σοφίᾳ κρίνω δεύτερον εἶναι.</TextUnit>
    <TextUnit id="1531" loc="1520">μέμνησο δ' ὅπως ὁ πανοῦργος ἀνὴρ</TextUnit>
    <TextUnit id="1532" loc="1521">καὶ ψευδολόγος καὶ βωμολόχος</TextUnit>
    <TextUnit id="1533" loc="1522">μηδέποτ' ἐς τὸν θᾶκον τὸν ἐμὸν</TextUnit>
    <TextUnit id="1534" loc="1523">μηδ' ἄκων ἐγκαθεδεῖται.</TextUnit>
    <TextUnit id="1535" loc="1524">φαίνετε τοίνυν ὑμεῖς τούτῳ</TextUnit>
    <TextUnit id="1536" loc="1525">λαμπάδας ἱεράς, χἄμα προπέμπετε</TextUnit>
    <TextUnit id="1537" loc="1526">τοῖσιν τούτου τοῦτον μέλεσιν</TextUnit>
    <TextUnit id="1538" loc="1527">καὶ μολπαῖσιν κελαδοῦντες.</TextUnit>
    <TextUnit id="1539" loc="1528">πρῶτα μὲν εὐοδίαν ἀγαθὴν ἀπιόντι ποιητῇ</TextUnit>
    <TextUnit id="1540" loc="1529">ἐς φάος ὀρνυμένῳ δότε δαίμονες οἱ κατὰ γαίας,</TextUnit>
    <TextUnit id="1541" loc="1530">τῇ δὲ πόλει μεγάλων ἀγαθῶν ἀγαθὰς ἐπινοίας.</TextUnit>
    <TextUnit id="1542" loc="1531">πάγχυ γὰρ ἐκ μεγάλων ἀχέων παυσαίμεθ' ἂν οὕτως</TextUnit>
    <TextUnit id="1543" loc="1532">ἀργαλέων τ' ἐν ὅπλοις ξυνόδων. Κλεοφῶν δὲ μαχέσθω</TextUnit>
    <TextUnit id="1544" loc="1533">κἄλλος ὁ βουλόμενος τούτων πατρίοις ἐν ἀρούραις.</TextUnit>
  </Text>
</TessDocument>
