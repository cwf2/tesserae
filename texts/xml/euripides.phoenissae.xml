<?xml version="1.0" encoding="UTF-8"?>
<TessDocument id="euripides.phoenissae">
  <Metadata>
    <Author>euripides</Author>
    <Display>Phoenissae</Display>
    <Abbr>eur.  phoen.</Abbr>
    <Lang>grc</Lang>
    <Prose>0</Prose>
    <PrintSource>Gilbert Murray, Euripidis Fabulae, vol. 3. Oxford: Clarendon Press, Oxford, 1913.</PrintSource>
    <DigitalSourceDisplay>Perseus</DigitalSourceDisplay>
    <DigitalSourceURL>http://www.perseus.tufts.edu/hopper/text?doc=Perseus%3atext%3a1999.01.0117</DigitalSourceURL>
    <AddedBy>Tony R. Waleszczak &amp; Jessica Micceri</AddedBy>
    <URI>urn:cts:greekLit:tlg0006.tlg015.perseus-grc1</URI>
  </Metadata>
  <Text>
    <TextUnit id="0" loc="1">ὦ τὴν ἐν ἄστροις οὐρανοῦ τέμνων ὁδὸν</TextUnit>
    <TextUnit id="1" loc="2">καὶ χρυσοκολλήτοισιν ἐμβεβὼς δίφροις</TextUnit>
    <TextUnit id="2" loc="3">̔́Ηλιε, θοαῖς ἵπποισιν εἱλίσσων φλόγα,</TextUnit>
    <TextUnit id="3" loc="4">ὡς δυστυχῆ Θήβαισι τῇ τόθ' ἡμέρᾳ</TextUnit>
    <TextUnit id="4" loc="5">ἀκτῖν' ἐφῆκας, Κάδμος ἡνίκ' ἦλθε γῆν</TextUnit>
    <TextUnit id="5" loc="6">τήνδ', ἐκλιπὼν Φοίνισσαν ἐναλίαν χθόνα:</TextUnit>
    <TextUnit id="6" loc="7">ὃς παῖδα γήμας Κύπριδος ̔Αρμονίαν ποτὲ</TextUnit>
    <TextUnit id="7" loc="8">Πολύδωρον ἐξέφυσε, τοῦ δὲ Λάβδακον</TextUnit>
    <TextUnit id="8" loc="9">φῦναι λέγουσιν, ἐκ δὲ τοῦδε Λάιον.</TextUnit>
    <TextUnit id="9" loc="10">ἐγὼ δὲ παῖς μὲν κλῄζομαι Μενοικέως,</TextUnit>
    <TextUnit id="10" loc="11">— Κρέων τ' ἀδελφὸς μητρὸς ἐκ μιᾶς ἔφυ —</TextUnit>
    <TextUnit id="11" loc="12">καλοῦσι δ' ̓Ιοκάστην με: τοῦτο γὰρ πατὴρ</TextUnit>
    <TextUnit id="12" loc="13">ἔθετο. γαμεῖ δὲ Λάιός μ': ἐπεὶ δ' ἄπαις</TextUnit>
    <TextUnit id="13" loc="14">ἦν χρόνια λέκτρα τἄμ' ἔχων ἐν δώμασιν,</TextUnit>
    <TextUnit id="14" loc="15">ἐλθὼν ἐρωτᾷ Φοῖβον ἐξαιτεῖ θ' ἅμα</TextUnit>
    <TextUnit id="15" loc="16">παίδων ἐς οἴκους ἀρσένων κοινωνίαν.</TextUnit>
    <TextUnit id="16" loc="17">ὃ δ' εἶπεν: ὦ Θήβαισιν εὐίπποις ἄναξ,</TextUnit>
    <TextUnit id="17" loc="18">μὴ σπεῖρε τέκνων ἄλοκα δαιμόνων βίᾳ:</TextUnit>
    <TextUnit id="18" loc="19">εἰ γὰρ τεκνώσεις παῖδ', ἀποκτενεῖ ς' ὁ φύς,</TextUnit>
    <TextUnit id="19" loc="20">καὶ πᾶς σὸς οἶκος βήσεται δι' αἵματος.</TextUnit>
    <TextUnit id="20" loc="21">ὃ δ' ἡδονῇ δοὺς ἔς τε βακχείαν πεσὼν</TextUnit>
    <TextUnit id="21" loc="22">ἔσπειρεν ἡμῖν παῖδα: καὶ σπείρας, † βρέφος †</TextUnit>
    <TextUnit id="22" loc="23">γνοὺς τἀμπλάκημα τοῦ θεοῦ τε τὴν φάτιν,</TextUnit>
    <TextUnit id="23" loc="24">λειμῶν' ἐς ̔́Ηρας καὶ Κιθαιρῶνος λέπας</TextUnit>
    <TextUnit id="24" loc="25">δίδωσι βουκόλοισιν ἐκθεῖναι βρέφος,</TextUnit>
    <TextUnit id="25" loc="26">σφυρῶν σιδηρᾶ κέντρα διαπείρας μέσον:</TextUnit>
    <TextUnit id="26" loc="27">ὅθεν νιν ̔Ελλὰς ὠνόμαζεν Οἰδίπουν.</TextUnit>
    <TextUnit id="27" loc="28">Πολύβου δέ νιν λαβόντες ἱπποβουκόλοι</TextUnit>
    <TextUnit id="28" loc="29">φέρους' ἐς οἴκους ἔς τε δεσποίνης χέρας</TextUnit>
    <TextUnit id="29" loc="30">ἔθηκαν. ἣ δὲ τὸν ἐμὸν ὠδίνων πόνον</TextUnit>
    <TextUnit id="30" loc="31">μαστοῖς ὑφεῖτο καὶ πόσιν πείθει τεκεῖν.</TextUnit>
    <TextUnit id="31" loc="32">ἤδη δὲ πυρσαῖς γένυσιν ἐξανδρούμενος</TextUnit>
    <TextUnit id="32" loc="33">παῖς οὑμὸς ἢ γνοὺς ἤ τινος μαθὼν πάρα</TextUnit>
    <TextUnit id="33" loc="34">ἔστειχε τοὺς φύσαντας ἐκμαθεῖν θέλων</TextUnit>
    <TextUnit id="34" loc="35">πρὸς δῶμα Φοίβου, Λάιός θ', οὑμὸς πόσις,</TextUnit>
    <TextUnit id="35" loc="36">τὸν ἐκτεθέντα παῖδα μαστεύων μαθεῖν</TextUnit>
    <TextUnit id="36" loc="37">εἰ μηκέτ' εἴη. καὶ ξυνάπτετον πόδα</TextUnit>
    <TextUnit id="37" loc="38">ἐς ταὐτὸν ἄμφω Φωκίδος σχιστῆς ὁδοῦ.</TextUnit>
    <TextUnit id="38" loc="39">καί νιν κελεύει Λαί̈ου τροχηλάτης:</TextUnit>
    <TextUnit id="39" loc="40">ὦ ξένε, τυράννοις ἐκποδὼν μεθίστασο.</TextUnit>
    <TextUnit id="40" loc="41">ὃ δ' εἷρπ' ἄναυδος, μέγα φρονῶν. πῶλοι δέ νιν</TextUnit>
    <TextUnit id="41" loc="42">χηλαῖς τένοντας ἐξεφοίνισσον ποδῶν.</TextUnit>
    <TextUnit id="42" loc="43">ὅθεν — τί τἀκτὸς τῶν κακῶν με δεῖ λέγειν; —</TextUnit>
    <TextUnit id="43" loc="44">παῖς πατέρα καίνει καὶ λαβὼν ὀχήματα</TextUnit>
    <TextUnit id="44" loc="45">Πολύβῳ τροφεῖ δίδωσιν. ὡς δ' ἐπεζάρει</TextUnit>
    <TextUnit id="45" loc="46">Σφὶγξ ἁρπαγαῖσι πόλιν ἐμός τ' οὐκ ἦν πόσις,</TextUnit>
    <TextUnit id="46" loc="47">Κρέων ἀδελφὸς τἀμὰ κηρύσσει λέχη,</TextUnit>
    <TextUnit id="47" loc="48">ὅστις σοφῆς αἴνιγμα παρθένου μάθοι,</TextUnit>
    <TextUnit id="48" loc="49">τούτῳ ξυνάψειν λέκτρα. τυγχάνει δέ πως</TextUnit>
    <TextUnit id="49" loc="50">μούσας ἐμὸς παῖς Οἰδίπους Σφιγγὸς μαθών:</TextUnit>
    <TextUnit id="50" loc="51">ὅθεν τύραννος τῆσδε γῆς καθίσταται</TextUnit>
    <TextUnit id="51" loc="52">καὶ σκῆπτρ' ἔπαθλα τῆσδε λαμβάνει χθονός.</TextUnit>
    <TextUnit id="52" loc="53">γαμεῖ δὲ τὴν τεκοῦσαν οὐκ εἰδὼς τάλας</TextUnit>
    <TextUnit id="53" loc="54">οὐδ' ἡ τεκοῦσα παιδὶ συγκοιμωμένη.</TextUnit>
    <TextUnit id="54" loc="55">τίκτω δὲ παῖδας παιδὶ δύο μὲν ἄρσενας,</TextUnit>
    <TextUnit id="55" loc="56">̓Ετεοκλέα κλεινήν τε Πολυνείκους βίαν,</TextUnit>
    <TextUnit id="56" loc="57">κόρας τε δισσάς: τὴν μὲν ̓Ισμήνην πατὴρ</TextUnit>
    <TextUnit id="57" loc="58">ὠνόμασε, τὴν δὲ πρόσθεν ̓Αντιγόνην ἐγώ.</TextUnit>
    <TextUnit id="58" loc="59">μαθὼν δὲ τἀμὰ λέκτρα μητρῴων γάμων</TextUnit>
    <TextUnit id="59" loc="60">ὁ πάντ' ἀνατλὰς Οἰδίπους παθήματα</TextUnit>
    <TextUnit id="60" loc="61">ἐς ὄμμαθ' αὑτοῦ δεινὸν ἐμβάλλει φόνον,</TextUnit>
    <TextUnit id="61" loc="62">χρυσηλάτοις πόρπαισιν αἱμάξας κόρας.</TextUnit>
    <TextUnit id="62" loc="63">ἐπεὶ δὲ τέκνων γένυς ἐμῶν σκιάζεται,</TextUnit>
    <TextUnit id="63" loc="64">κλῄθροις ἔκρυψαν πατέρ', ἵν' ἀμνήμων τύχη</TextUnit>
    <TextUnit id="64" loc="65">γένοιτο πολλῶν δεομένη σοφισμάτων:</TextUnit>
    <TextUnit id="65" loc="66">ζῶν δ' ἔστ' ἐν οἴκοις. πρὸς δὲ τῆς τύχης νοσῶν</TextUnit>
    <TextUnit id="66" loc="67">ἀρὰς ἀρᾶται παισὶν ἀνοσιωτάτας,</TextUnit>
    <TextUnit id="67" loc="68">θηκτῷ σιδήρῳ δῶμα διαλαχεῖν τόδε.</TextUnit>
    <TextUnit id="68" loc="69">τὼ δ' ἐς φόβον πεσόντε, μὴ τελεσφόρους</TextUnit>
    <TextUnit id="69" loc="70">εὐχὰς θεοὶ κραίνωσιν οἰκούντων ὁμοῦ,</TextUnit>
    <TextUnit id="70" loc="71">ξυμβάντ' ἔταξαν τὸν νεώτερον πάρος</TextUnit>
    <TextUnit id="71" loc="72">φεύγειν ἑκόντα τήνδε Πολυνείκη χθόνα,</TextUnit>
    <TextUnit id="72" loc="73">̓Ετεοκλέα δὲ σκῆπτρ' ἔχειν μένοντα γῆς,</TextUnit>
    <TextUnit id="73" loc="74">ἐνιαυτὸν ἀλλάσσοντε. ἐπεὶ δ' ἐπὶ ζυγοῖς</TextUnit>
    <TextUnit id="74" loc="75">καθέζετ' ἀρχῆς, οὐ μεθίσταται θρόνων,</TextUnit>
    <TextUnit id="75" loc="76">φυγάδα δ' ἀπωθεῖ τῆσδε Πολυνείκη χθονός.</TextUnit>
    <TextUnit id="76" loc="77">ὃ δ' ̓́Αργος ἐλθών, κῆδος ̓Αδράστου λαβών,</TextUnit>
    <TextUnit id="77" loc="78">πολλὴν ἀθροίσας ἀσπίδ' ̓Αργείων ἄγει:</TextUnit>
    <TextUnit id="78" loc="79">ἐπ' αὐτὰ δ' ἐλθὼν ἑπτάπυλα τείχη τάδε,</TextUnit>
    <TextUnit id="79" loc="80">πατρῷ' ἀπαιτεῖ σκῆπτρα καὶ μέρη χθονός.</TextUnit>
    <TextUnit id="80" loc="81">ἐγὼ δ' ἔριν λύους' ὑπόσπονδον μολεῖν</TextUnit>
    <TextUnit id="81" loc="82">ἔπεισα παιδὶ παῖδα πρὶν ψαῦσαι δορός.</TextUnit>
    <TextUnit id="82" loc="83">ἥξειν δ' ὁ πεμφθείς φησιν αὐτὸν ἄγγελος.</TextUnit>
    <TextUnit id="83" loc="84">ἀλλ', ὦ φαεννὰς οὐρανοῦ ναίων πτυχὰς</TextUnit>
    <TextUnit id="84" loc="85">Ζεῦ, σῶσον ἡμᾶς, δὸς δὲ σύμβασιν τέκνοις.</TextUnit>
    <TextUnit id="85" loc="86">χρὴ δ', εἰ σοφὸς πέφυκας, οὐκ ἐᾶν βροτὸν</TextUnit>
    <TextUnit id="86" loc="87">τὸν αὐτὸν αἰεὶ δυστυχῆ καθεστάναι.</TextUnit>
    <TextUnit id="87" loc="88">ὦ κλεινὸν οἴκοις ̓Αντιγόνη θάλος πατρί,</TextUnit>
    <TextUnit id="88" loc="89">ἐπεί σε μήτηρ παρθενῶνας ἐκλιπεῖν</TextUnit>
    <TextUnit id="89" loc="90">μεθῆκε μελάθρων ἐς διῆρες ἔσχατον</TextUnit>
    <TextUnit id="90" loc="91">στράτευμ' ἰδεῖν ̓Αργεῖον ἱκεσίαισι σαῖς,</TextUnit>
    <TextUnit id="91" loc="92">ἐπίσχες, ὡς ἂν προυξερευνήσω στίβον,</TextUnit>
    <TextUnit id="92" loc="93">μή τις πολιτῶν ἐν τρίβῳ φαντάζεται,</TextUnit>
    <TextUnit id="93" loc="94">κἀμοὶ μὲν ἔλθῃ φαῦλος ὡς δούλῳ ψόγος,</TextUnit>
    <TextUnit id="94" loc="95">σοὶ δ' ὡς ἀνάσσῃ: πάντα δ' ἐξειδὼς φράσω</TextUnit>
    <TextUnit id="95" loc="96">ἅ τ' εἶδον εἰσήκουσά τ' ̓Αργείων πάρα,</TextUnit>
    <TextUnit id="96" loc="97">σπονδὰς ὅτ' ἦλθον σῷ κασιγνήτῳ φέρων</TextUnit>
    <TextUnit id="97" loc="98">ἐνθένδ' ἐκεῖσε, δεῦρό τ' αὖ κείνων πάρα.</TextUnit>
    <TextUnit id="98" loc="99">ἀλλ' οὔτις ἀστῶν τοῖσδε χρίμπτεται δόμοις,</TextUnit>
    <TextUnit id="99" loc="100">κέδρου παλαιὰν κλίμακ' ἐκπέρα ποδί:</TextUnit>
    <TextUnit id="100" loc="101">σκόπει δὲ πεδία καὶ παρ' ̓Ισμηνοῦ ῥοὰς</TextUnit>
    <TextUnit id="101" loc="102">Δίρκης τε νᾶμα πολεμίων στράτευμ' ὅσον.</TextUnit>
    <TextUnit id="102" loc="103">ὄρεγέ νυν ὄρεγε γεραιὰν νέᾳ</TextUnit>
    <TextUnit id="103" loc="104">χεῖρ' ἀπὸ κλιμάκων</TextUnit>
    <TextUnit id="104" loc="105">ποδὸς ἴχνος ἐπαντέλλων.</TextUnit>
    <TextUnit id="105" loc="106">ἰδοὺ ξύναψον, παρθέν': ἐς καιρὸν δ' ἔβης:</TextUnit>
    <TextUnit id="106" loc="107">κινούμενον γὰρ τυγχάνει Πελασγικὸν</TextUnit>
    <TextUnit id="107" loc="108">στράτευμα, χωρίζουσι δ' ἀλλήλων λόχους.</TextUnit>
    <TextUnit id="108" loc="109">ἰὼ πότνια παῖ</TextUnit>
    <TextUnit id="109" loc="110">Λατοῦς ̔Εκάτα, κατάχαλκον ἅπαν</TextUnit>
    <TextUnit id="110" loc="111">πεδίον ἀστράπτει.</TextUnit>
    <TextUnit id="111" loc="112">οὐ γάρ τι φαύλως ἦλθε Πολυνείκης χθόνα,</TextUnit>
    <TextUnit id="112" loc="113">πολλοῖς μὲν ἵπποις, μυρίοις δ' ὅπλοις βρέμων.</TextUnit>
    <TextUnit id="113" loc="114">ἆρα πύλαι κλῄθροις — χαλκόδετ' ἆρ' ἔμβολα</TextUnit>
    <TextUnit id="114" loc="115">λαϊνέοισιν ̓Αμφίονος ὀργάνοις</TextUnit>
    <TextUnit id="115" loc="116">τείχεος ἥρμοσται;</TextUnit>
    <TextUnit id="116" loc="117">θάρσει: τά γ' ἔνδον ἀσφαλῶς ἔχει πόλις.</TextUnit>
    <TextUnit id="117" loc="118">ἀλλ' εἰσόρα τὸν πρῶτον, εἰ βούλῃ μαθεῖν.</TextUnit>
    <TextUnit id="118" loc="119">τίς οὗτος ὁ λευκολόφας,</TextUnit>
    <TextUnit id="119" loc="120">πρόπαρ ὃς ἁγεῖται στρατοῦ πάγχαλκον ἀσπίδ'</TextUnit>
    <TextUnit id="120" loc="122">ἀμφὶ βραχίονι κουφίζων;</TextUnit>
    <TextUnit id="121" loc="123">λοχαγός, ὦ δέσποινα.    τίς, πόθεν γεγώς;</TextUnit>
    <TextUnit id="122" loc="124">αὔδασον, ὦ γεραιέ, τίς ὀνομάζεται;</TextUnit>
    <TextUnit id="123" loc="125">οὗτος Μυκηναῖος μὲν αὐδᾶται γένος,</TextUnit>
    <TextUnit id="124" loc="126">Λερναῖα δ' οἰκεῖ νάμαθ', ̔Ιππομέδων ἄναξ.</TextUnit>
    <TextUnit id="125" loc="127">ἒ ἒ ὡς γαῦρος, ὡς φοβερὸς εἰσιδεῖν,</TextUnit>
    <TextUnit id="126" loc="128">γίγαντι γηγενέτᾳ προσόμοιος</TextUnit>
    <TextUnit id="127" loc="129">ἀστερωπὸς ἐν γραφαῖσιν, οὐχὶ πρόσφορος</TextUnit>
    <TextUnit id="128" loc="130">ἁμερίῳ γέννᾳ.</TextUnit>
    <TextUnit id="129" loc="131">τὸν δ' ἐξαμείβοντ' οὐχ ὁρᾷς Δίρκης ὕδωρ;</TextUnit>
    <TextUnit id="130" loc="132">ἄλλος ἄλλος ὅδε τευχέων τρόπος.</TextUnit>
    <TextUnit id="131" loc="133">τίς δ' ἐστὶν οὗτος;    παῖς μὲν Οἰνέως ἔφυ</TextUnit>
    <TextUnit id="132" loc="134">Τυδεύς, ̓́Αρη δ' Αἰτωλὸν ἐν στέρνοις ἔχει.</TextUnit>
    <TextUnit id="133" loc="135">οὗτος ὁ τᾶς Πολυνείκεος,</TextUnit>
    <TextUnit id="134" loc="136">ὦ γέρον, αὐτοκασιγνήτᾳ νύμφας</TextUnit>
    <TextUnit id="135" loc="137">ὁμόγαμος κυρεῖ;</TextUnit>
    <TextUnit id="136" loc="138">ὡς ἀλλόχρως ὅπλοισι, μειξοβάρβαρος.</TextUnit>
    <TextUnit id="137" loc="139">σακεσφόροι γὰρ πάντες Αἰτωλοί, τέκνον,</TextUnit>
    <TextUnit id="138" loc="140">λόγχαις τ' ἀκοντιστῆρες εὐστοχώτατοι.</TextUnit>
    <TextUnit id="139" loc="141">σὺ δ', ὦ γέρον, πῶς αἰσθάνῃ σαφῶς τάδε;</TextUnit>
    <TextUnit id="140" loc="142">σημεῖ' ἰδὼν τότ' ἀσπίδων ἐγνώρισα,</TextUnit>
    <TextUnit id="141" loc="143">σπονδὰς ὅτ' ἦλθον σῷ κασιγνήτῳ φέρων</TextUnit>
    <TextUnit id="142" loc="144">ἃ προσδεδορκὼς οἶδα τοὺς ὡπλισμένους.]</TextUnit>
    <TextUnit id="143" loc="145">τίς δ' οὗτος ἀμφὶ μνῆμα τὸ Ζήθου περᾷ</TextUnit>
    <TextUnit id="144" loc="146">καταβόστρυχος, ὄμμασι γοργὸς</TextUnit>
    <TextUnit id="145" loc="147">εἰσιδεῖν νεανίας,</TextUnit>
    <TextUnit id="146" loc="148">λοχαγός, ὡς ὄχλος νιν ὑστέρῳ ποδὶ</TextUnit>
    <TextUnit id="147" loc="149">πάνοπλος ἀμφέπει;</TextUnit>
    <TextUnit id="148" loc="150">ὅδ' ἐστὶ Παρθενοπαῖος, ̓Αταλάντης γόνος.</TextUnit>
    <TextUnit id="149" loc="151">ἀλλά νιν ἁ κατ' ὄρη μετὰ ματέρος</TextUnit>
    <TextUnit id="150" loc="152">̓́Αρτεμις ἱεμένα τόξοις δαμάσας' ὀλέσειεν,</TextUnit>
    <TextUnit id="151" loc="153">ὃς ἐπ' ἐμὰν πόλιν ἔβα πέρσων.</TextUnit>
    <TextUnit id="152" loc="154">εἴη τάδ', ὦ παῖ. σὺν δίκῃ δ' ἥκουσι γῆν:</TextUnit>
    <TextUnit id="153" loc="155">ὃ καὶ δέδοικα μὴ σκοπῶς' ὀρθῶς θεοί.</TextUnit>
    <TextUnit id="154" loc="156">ποῦ δ' ὃς ἐμοὶ μιᾶς ἐγένετ' ἐκ ματρὸς</TextUnit>
    <TextUnit id="155" loc="157">πολυπόνῳ μοίρᾳ;</TextUnit>
    <TextUnit id="156" loc="158">ὦ φίλτατ', εἰπέ, ποῦ 'στι Πολυνείκης, γέρον.</TextUnit>
    <TextUnit id="157" loc="159">ἐκεῖνος ἑπτὰ παρθένων τάφου πέλας</TextUnit>
    <TextUnit id="158" loc="160">Νιόβης ̓Αδράστῳ πλησίον παραστατεῖ.</TextUnit>
    <TextUnit id="159" loc="161">ὁρᾷς;    ὁρῶ δῆτ' οὐ σαφῶς, ὁρῶ δέ πως</TextUnit>
    <TextUnit id="160" loc="162">μορφῆς τύπωμα στέρνα τ' ἐξῃκασμένα.</TextUnit>
    <TextUnit id="161" loc="163">ἀνεμώκεος εἴθε δρόμον νεφέλας ποσὶν ἐξανύσαιμι</TextUnit>
    <TextUnit id="162" loc="164">δι' αἰθέρος</TextUnit>
    <TextUnit id="163" loc="165">πρὸς ἐμὸν ὁμογενέτορα, περὶ δ' ὠλένας</TextUnit>
    <TextUnit id="164" loc="166">δέρᾳ φιλτάτᾳ βάλοιμ' ἐν χρόνῳ</TextUnit>
    <TextUnit id="165" loc="167">φυγάδα μέλεον. ὡς</TextUnit>
    <TextUnit id="166" loc="168">ὅπλοισι χρυσέοισιν ἐκπρεπής, γέρον,</TextUnit>
    <TextUnit id="167" loc="169">ἑῴοις ὅμοια φλεγέθων βολαῖς ἀελίου.</TextUnit>
    <TextUnit id="168" loc="170">ἥξει δόμους τούσδ', ὥστε ς' ἐμπλῆσαι χαρᾶς,</TextUnit>
    <TextUnit id="169" loc="171">ἔνσπονδος.    οὗτος δ', ὦ γεραιέ, τίς κυρεῖ,</TextUnit>
    <TextUnit id="170" loc="172">ὃς ἅρμα λευκὸν ἡνιοστροφεῖ βεβώς;</TextUnit>
    <TextUnit id="171" loc="173">ὁ μάντις ̓Αμφιάραος, ὦ δέσποιν', ὅδε:</TextUnit>
    <TextUnit id="172" loc="174">σφάγια δ' ἅμ' αὐτῷ, γῆς φιλαίματοι ῥοαί.</TextUnit>
    <TextUnit id="173" loc="175">ὦ λιπαροζώνου θύγατερ ̓Αελίου</TextUnit>
    <TextUnit id="174" loc="176">Σελαναία, χρυσεόκυκλον φέγγος,</TextUnit>
    <TextUnit id="175" loc="177">ὡς ἀτρεμαῖα κέντρα καὶ σώφρονα</TextUnit>
    <TextUnit id="176" loc="178">πώλοις μεταφέρων ἰθύνει.</TextUnit>
    <TextUnit id="177" loc="179">ποῦ δ' ὃς τὰ δεινὰ τῇδ' ἐφυβρίζει πόλει;</TextUnit>
    <TextUnit id="178" loc="180">Καπανεύς; ἐκεῖνος προσβάσεις τεκμαίρεται</TextUnit>
    <TextUnit id="179" loc="181">πύργων ἄνω τε καὶ κάτω τείχη μετρῶν.</TextUnit>
    <TextUnit id="180" loc="182">ἰώ,</TextUnit>
    <TextUnit id="181" loc="183">Νέμεσι καὶ Διὸς βαρύβρομοι βρονταί,</TextUnit>
    <TextUnit id="182" loc="184">κεραυνῶν τε φῶς αἰθαλόεν, σύ τοι</TextUnit>
    <TextUnit id="183" loc="185">μεγαλαγορίαν ὑπεράνορα κοιμίζεις:</TextUnit>
    <TextUnit id="184" loc="185">ὅδ' ἐστίν, αἰχμαλώτιδας</TextUnit>
    <TextUnit id="185" loc="186">ὃς δορὶ Θηβαίας Μυκηνηί̈σιν</TextUnit>
    <TextUnit id="186" loc="187">Λερναίᾳ τε δώσειν τριαίνᾳ,</TextUnit>
    <TextUnit id="187" loc="188">Ποσειδανίοις ̓Αμυμωνίοις</TextUnit>
    <TextUnit id="188" loc="189">ὕδασι δουλείαν περιβαλών —</TextUnit>
    <TextUnit id="189" loc="190">μήποτε μήποτε τάνδ', ὦ πότνια,</TextUnit>
    <TextUnit id="190" loc="191">χρυσεοβόστρυχον ὦ Διὸς ἔρνος</TextUnit>
    <TextUnit id="191" loc="192">̓́Αρτεμι, δουλοσύναν τλαίην.</TextUnit>
    <TextUnit id="192" loc="193">ὦ τέκνον, ἔσβα δῶμα καὶ κατὰ στέγας</TextUnit>
    <TextUnit id="193" loc="194">ἐν παρθενῶσι μίμνε σοῖς, ἐπεὶ πόθου</TextUnit>
    <TextUnit id="194" loc="195">ἐς τέρψιν ἦλθες ὧν ἔχρῃζες εἰσιδεῖν.</TextUnit>
    <TextUnit id="195" loc="196">ὄχλος γάρ, ὡς ταραγμὸς εἰσῆλθεν πόλιν,</TextUnit>
    <TextUnit id="196" loc="197">χωρεῖ γυναικῶν πρὸς δόμους τυραννικούς,</TextUnit>
    <TextUnit id="197" loc="198">φιλόψογον δὲ χρῆμα θηλειῶν ἔφυ,</TextUnit>
    <TextUnit id="198" loc="199">σμικράς τ' ἀφορμὰς ἢν λάβωσι τῶν λόγων,</TextUnit>
    <TextUnit id="199" loc="200">πλείους ἐπεσφέρουσιν: ἡδονὴ δέ τις</TextUnit>
    <TextUnit id="200" loc="201">γυναιξὶ μηδὲν ὑγιὲς ἀλλήλας λέγειν.</TextUnit>
    <TextUnit id="201" loc="202">Τύριον οἶδμα λιποῦς' ἔβαν</TextUnit>
    <TextUnit id="202" loc="203">ἀκροθίνια Λοξίᾳ</TextUnit>
    <TextUnit id="203" loc="204">Φοινίσσας ἀπὸ νάσου</TextUnit>
    <TextUnit id="204" loc="205">Φοίβῳ δούλα μελάθρων,</TextUnit>
    <TextUnit id="205" loc="206">ἵν' ὑπὸ δειράσι νιφοβόλοις</TextUnit>
    <TextUnit id="206" loc="207">Παρνασοῦ κατενάσθη,</TextUnit>
    <TextUnit id="207" loc="208">̓Ιόνιον κατὰ πόντον ἐλά-</TextUnit>
    <TextUnit id="208" loc="209">τᾳ πλεύσασα περιρρύτῳ</TextUnit>
    <TextUnit id="209" loc="210">ὑπὲρ ἀκαρπίστων πεδίων</TextUnit>
    <TextUnit id="210" loc="211">Σικελίας Ζεφύρου πνοαῖς</TextUnit>
    <TextUnit id="211" loc="212">ἱππεύσαντος, ἐν οὐρανῷ</TextUnit>
    <TextUnit id="212" loc="213">κάλλιστον κελάδημα.</TextUnit>
    <TextUnit id="213" loc="214">πόλεος ἐκπροκριθεῖς' ἐμᾶς</TextUnit>
    <TextUnit id="214" loc="215">καλλιστεύματα Λοξίᾳ</TextUnit>
    <TextUnit id="215" loc="216">Καδμείων ἔμολον γᾶν,</TextUnit>
    <TextUnit id="216" loc="217">κλεινῶν ̓Αγηνοριδᾶν</TextUnit>
    <TextUnit id="217" loc="218">ὁμογενεῖς ἐπὶ Λαί̈ου</TextUnit>
    <TextUnit id="218" loc="219">πεμφθεῖς' ἐνθάδε πύργους.</TextUnit>
    <TextUnit id="219" loc="220">ἴσα δ' ἀγάλμασι χρυσοτεύ-</TextUnit>
    <TextUnit id="220" loc="221">κτοις Φοίβῳ λάτρις ἐγενόμαν:</TextUnit>
    <TextUnit id="221" loc="222">ἔτι δὲ Κασταλίας ὕδωρ</TextUnit>
    <TextUnit id="222" loc="223">περιμένει με κόμας ἐμᾶς</TextUnit>
    <TextUnit id="223" loc="224">δεῦσαι παρθένιον χλιδὰν</TextUnit>
    <TextUnit id="224" loc="225">Φοιβείαισι λατρείαις.</TextUnit>
    <TextUnit id="225" loc="226">ἰὼ λάμπουσα πέτρα πυρὸς</TextUnit>
    <TextUnit id="226" loc="227">δικόρυφον σέλας ὑπὲρ ἄκρων</TextUnit>
    <TextUnit id="227" loc="228">βακχειῶν Διονύσου,</TextUnit>
    <TextUnit id="228" loc="229">οἴνα θ' ἃ καθαμέριον</TextUnit>
    <TextUnit id="229" loc="230">στάζεις τὸν πολύκαρπον</TextUnit>
    <TextUnit id="230" loc="231">οἰνάνθας ἱεῖσα βότρυν,</TextUnit>
    <TextUnit id="231" loc="232">ζάθεά τ' ἄντρα δράκοντος οὔ-</TextUnit>
    <TextUnit id="232" loc="233">ρειαί τε σκοπιαὶ θεῶν</TextUnit>
    <TextUnit id="233" loc="234">νιφόβολόν τ' ὄρος ἱερόν, εἱ-</TextUnit>
    <TextUnit id="234" loc="235">λίσσων ἀθανάτας θεοῦ</TextUnit>
    <TextUnit id="235" loc="236">χορὸς γενοίμαν ἄφοβος</TextUnit>
    <TextUnit id="236" loc="237">παρὰ μεσόμφαλα γύαλα Φοί-</TextUnit>
    <TextUnit id="237" loc="238">βου Δίρκαν προλιποῦσα.</TextUnit>
    <TextUnit id="238" loc="239">νῦν δέ μοι πρὸ τειχέων</TextUnit>
    <TextUnit id="239" loc="240">θούριος μολὼν ̓́Αρης</TextUnit>
    <TextUnit id="240" loc="241">αἷμα δάιον φλέγει</TextUnit>
    <TextUnit id="241" loc="242">τᾷδ', ὃ μὴ τύχοι, πόλει:</TextUnit>
    <TextUnit id="242" loc="243">κοινὰ γὰρ φίλων ἄχη,</TextUnit>
    <TextUnit id="243" loc="244">κοινὰ δ', εἴ τι πείσεται</TextUnit>
    <TextUnit id="244" loc="245">ἑπτάπυργος ἅδε γᾶ,</TextUnit>
    <TextUnit id="245" loc="246">Φοινίσσᾳ χώρᾳ. φεῦ φεῦ.</TextUnit>
    <TextUnit id="246" loc="247">κοινὸν αἷμα, κοινὰ τέκεα</TextUnit>
    <TextUnit id="247" loc="248">τᾶς κερασφόρου πέφυκεν ̓Ιοῦς:</TextUnit>
    <TextUnit id="248" loc="249">ὧν μέτεστί μοι πόνων.</TextUnit>
    <TextUnit id="249" loc="250">ἀμφὶ δὲ πτόλιν νέφος</TextUnit>
    <TextUnit id="250" loc="251">ἀσπίδων πυκνὸν φλέγει</TextUnit>
    <TextUnit id="251" loc="252">σχῆμα φοινίου μάχης,</TextUnit>
    <TextUnit id="252" loc="253">ἃν ̓́Αρης τάχ' εἴσεται</TextUnit>
    <TextUnit id="253" loc="254">παισὶν Οἰδίπου φέρων</TextUnit>
    <TextUnit id="254" loc="255">πημονὰν ̓Ερινύων.</TextUnit>
    <TextUnit id="255" loc="256">̓́Αργος ὦ Πελασγικόν,</TextUnit>
    <TextUnit id="256" loc="257">δειμαίνω τὰν σὰν ἀλκάν,</TextUnit>
    <TextUnit id="257" loc="258">καὶ τὸ θεόθεν: οὐ γὰρ ἄδικον</TextUnit>
    <TextUnit id="258" loc="259">εἰς ἀγῶνα τόνδ' ἔνοπλος ὁρμᾷ παῖς</TextUnit>
    <TextUnit id="259" loc="260">ὃς μετέρχεται δόμους.</TextUnit>
    <TextUnit id="260" loc="261">τὰ μὲν πυλωρῶν κλῇθρά μ' εἰσεδέξατο</TextUnit>
    <TextUnit id="261" loc="262">δι' εὐπετείας τειχέων ἔσω μολεῖν.</TextUnit>
    <TextUnit id="262" loc="263">ὃ καὶ δέδοικα μή με δικτύων ἔσω</TextUnit>
    <TextUnit id="263" loc="264">λαβόντες οὐκ ἐκφρῶς' ἀναίμακτον χρόα.</TextUnit>
    <TextUnit id="264" loc="265">ὧν οὕνεκ' ὄμμα πανταχῇ διοιστέον</TextUnit>
    <TextUnit id="265" loc="266">κἀκεῖσε καὶ τὸ δεῦρο, μὴ δόλος τις ᾖ.</TextUnit>
    <TextUnit id="266" loc="267">ὡπλισμένος δὲ χεῖρα τῷδε φασγάνῳ</TextUnit>
    <TextUnit id="267" loc="268">τὰ πίστ' ἐμαυτῷ τοῦ θράσους παρέξομαι.</TextUnit>
    <TextUnit id="268" loc="269">ὠή, τίς οὗτος; ἢ κτύπον φοβούμεθα;</TextUnit>
    <TextUnit id="269" loc="270">ἅπαντα γὰρ τολμῶσι δεινὰ φαίνεται,</TextUnit>
    <TextUnit id="270" loc="271">ὅταν δι' ἐχθρᾶς ποὺς ἀμείβηται χθονός.</TextUnit>
    <TextUnit id="271" loc="272">πέποιθα μέντοι μητρί, κοὐ πέποιθ' ἅμα,</TextUnit>
    <TextUnit id="272" loc="273">ἥτις μ' ἔπεισε δεῦρ' ὑπόσπονδον μολεῖν.</TextUnit>
    <TextUnit id="273" loc="274">ἀλλ' ἐγγὺς ἀλκή: βώμιοι γὰρ ἐσχάραι</TextUnit>
    <TextUnit id="274" loc="275">πέλας πάρεισι, κοὐκ ἔρημα δώματα.</TextUnit>
    <TextUnit id="275" loc="276">φέρ' ἐς σκοτεινὰς περιβολὰς μεθῶ ξίφος</TextUnit>
    <TextUnit id="276" loc="277">καὶ τάσδ' ἔρωμαι, τίνες ἐφεστᾶσιν δόμοις.</TextUnit>
    <TextUnit id="277" loc="278">ξέναι γυναῖκες, εἴπατ', ἐκ ποίας πάτρας</TextUnit>
    <TextUnit id="278" loc="279">̔Ελληνικοῖσι δώμασιν πελάζετε;</TextUnit>
    <TextUnit id="279" loc="280">Φοίνισσα μὲν γῆ πατρὶς ἡ θρέψασά με,</TextUnit>
    <TextUnit id="280" loc="281">̓Αγήνορος δὲ παῖδες ἐκ παίδων δορὸς</TextUnit>
    <TextUnit id="281" loc="282">Φοίβῳ μ' ἔπεμψαν ἐνθάδ' ἀκροθίνιον.</TextUnit>
    <TextUnit id="282" loc="283">μέλλων δὲ πέμπειν μ' Οἰδίπου κλεινὸς γόνος</TextUnit>
    <TextUnit id="283" loc="284">μαντεῖα σεμνὰ Λοξίου τ' ἐπ' ἐσχάρας —</TextUnit>
    <TextUnit id="284" loc="285">ἐν τῷδ' ἐπεστράτευσαν ̓Αργεῖοι πόλιν.</TextUnit>
    <TextUnit id="285" loc="286">σὺ δ' ἀντάμειψαί μ', ὅστις ὢν ἐλήλυθας</TextUnit>
    <TextUnit id="286" loc="287">ἑπτάστομον πύργωμα Θηβαίας χθονός.</TextUnit>
    <TextUnit id="287" loc="288">πατὴρ μὲν ἡμῖν Οἰδίπους ὁ Λαί̈ου,</TextUnit>
    <TextUnit id="288" loc="289">ἔτικτε δ' ̓Ιοκάστη με, παῖς Μενοικέως:</TextUnit>
    <TextUnit id="289" loc="290">καλεῖ δὲ Πολυνείκη με Θηβαῖος λεώς.</TextUnit>
    <TextUnit id="290" loc="291">ὦ συγγένεια τῶν ̓Αγήνορος τέκνων,</TextUnit>
    <TextUnit id="291" loc="292">ἐμῶν τυράννων, ὧν ἀπεστάλην ὕπο —</TextUnit>
    <TextUnit id="292" loc="293">γονυπετεῖς ἕδρας προσπίτνω ς', ἄναξ,</TextUnit>
    <TextUnit id="293" loc="294">τὸν οἴκοθεν νόμον σέβους' —</TextUnit>
    <TextUnit id="294" loc="295">ἔβας ὢ χρόνῳ γᾶν πατρῴαν.</TextUnit>
    <TextUnit id="295" loc="296">ἰὼ ἰώ: πότνια, μόλε πρόδομος,</TextUnit>
    <TextUnit id="296" loc="297">ἀμπέτασον πύλας.</TextUnit>
    <TextUnit id="297" loc="298">κλύεις, ὦ τεκοῦσα τόνδε μᾶτερ;</TextUnit>
    <TextUnit id="298" loc="299">τί μέλλεις ὑπώροφα μέλαθρα περᾶν</TextUnit>
    <TextUnit id="299" loc="300">θιγεῖν τ' ὠλέναισιν τέκνου;</TextUnit>
    <TextUnit id="300" loc="301">Φοίνισσαν βοὰν</TextUnit>
    <TextUnit id="301" loc="302">κλύους', ὦ νεάνιδες, γηραιὸν</TextUnit>
    <TextUnit id="302" loc="303">πόδ' ἕλκω, τρομερὰν βάσιν: ἰὼ τέκνον,</TextUnit>
    <TextUnit id="303" loc="305">χρόνῳ σὸν ὄμμα μυρίαις τ' ἐν ἁμέραις</TextUnit>
    <TextUnit id="304" loc="306">προσεῖδον: ἀμφίβαλλε μα-</TextUnit>
    <TextUnit id="305" loc="307">στὸν ὠλέναισι ματέρος,</TextUnit>
    <TextUnit id="306" loc="308">παρηίδων τ' ὄρεγμα βο-</TextUnit>
    <TextUnit id="307" loc="309">στρύχων τε κυανόχρωτα χαί-</TextUnit>
    <TextUnit id="308" loc="310">τας πλόκαμον, δέραν σκιάζων ἁμάν.</TextUnit>
    <TextUnit id="309" loc="310">ἰὼ ἰώ, μόλις φανεὶς</TextUnit>
    <TextUnit id="310" loc="311">ἄελπτα κἀδόκητα ματρὸς ὠλέναις.</TextUnit>
    <TextUnit id="311" loc="312">τί φῶ σε; πῶς ἅπαντα</TextUnit>
    <TextUnit id="312" loc="313">καὶ χερσὶ καὶ λόγοισι</TextUnit>
    <TextUnit id="313" loc="314">πολυέλικτον ἁδονὰν</TextUnit>
    <TextUnit id="314" loc="315">ἐκεῖσε καὶ τὸ δεῦρο</TextUnit>
    <TextUnit id="315" loc="316">περιχορεύουσα τέρψιν παλαιᾶν λάβω</TextUnit>
    <TextUnit id="316" loc="317">χαρμονᾶν; ἰὼ τέκος,</TextUnit>
    <TextUnit id="317" loc="318">ἔρημον πατρῷον ἔλιπες δόμον</TextUnit>
    <TextUnit id="318" loc="319">φυγὰς ἀποσταλεὶς ὁμαίμου λώβᾳ,</TextUnit>
    <TextUnit id="319" loc="320">ἦ ποθεινὸς φίλοις,</TextUnit>
    <TextUnit id="320" loc="321">ἦ ποθεινὸς Θήβαις.</TextUnit>
    <TextUnit id="321" loc="322">ὅθεν ἐμάν τε λευκόχροα κείρομαι</TextUnit>
    <TextUnit id="322" loc="323">δακρυόεσς' ἀνεῖσα πένθει κόμαν,</TextUnit>
    <TextUnit id="323" loc="324">ἄπεπλος φαρέων λευκῶν, ὦ τέκνον,</TextUnit>
    <TextUnit id="324" loc="325">δυσόρφναια δ' ἀμφὶ τρύχη τάδε</TextUnit>
    <TextUnit id="325" loc="326">σκότι' ἀμείβομαι.</TextUnit>
    <TextUnit id="326" loc="327">ὁ δ' ἐν δόμοισι πρέσβυς ὀμματοστερὴς</TextUnit>
    <TextUnit id="327" loc="328">ἀπήνας ὁμοπτέρου τᾶς ἀπο-</TextUnit>
    <TextUnit id="328" loc="329">ζυγείσας δόμων</TextUnit>
    <TextUnit id="329" loc="330">πόθον ἀμφιδάκρυτον ἀεὶ κατ-</TextUnit>
    <TextUnit id="330" loc="331">έχων ἀνῇξε μὲν ξίφους</TextUnit>
    <TextUnit id="331" loc="332">ἐπ' αὐτόχειρά τε σφαγάν,</TextUnit>
    <TextUnit id="332" loc="333">ὑπὲρ τέραμνά τ' ἀγχόνας,</TextUnit>
    <TextUnit id="333" loc="334">στενάζων ἀρὰς τέκνοις:</TextUnit>
    <TextUnit id="334" loc="335">σὺν ἀλαλαῖσι δ' αἰὲν αἰαγμάτων</TextUnit>
    <TextUnit id="335" loc="336">σκότια κρύπτεται.</TextUnit>
    <TextUnit id="336" loc="337">σὲ δ', ὦ τέκνον, καὶ γάμοισι δὴ</TextUnit>
    <TextUnit id="337" loc="338">κλύω ζυγέντα παιδοποιὸν ἁδονὰν</TextUnit>
    <TextUnit id="338" loc="339">ξένοισιν ἐν δόμοις ἔχειν</TextUnit>
    <TextUnit id="339" loc="340">ξένον τε κῆδος ἀμφέπειν,</TextUnit>
    <TextUnit id="340" loc="341">ἄλαστα ματρὶ τᾷδε Λα-</TextUnit>
    <TextUnit id="341" loc="342">ίῳ τε τῷ παλαιγενεῖ,</TextUnit>
    <TextUnit id="342" loc="343">γάμων ἐπακτὸν ἄταν.</TextUnit>
    <TextUnit id="343" loc="344">ἐγὼ δ' οὔτε σοι πυρὸς ἀνῆψα φῶς</TextUnit>
    <TextUnit id="344" loc="345">νόμιμον ἐν γάμοις</TextUnit>
    <TextUnit id="345" loc="346">ὡς πρέπει ματέρι μακαρίᾳ:</TextUnit>
    <TextUnit id="346" loc="347">ἀνυμέναια δ' ̓Ισμηνὸς ἐκηδεύθη</TextUnit>
    <TextUnit id="347" loc="348">λουτροφόρου χλιδᾶς, ἀνὰ δὲ Θηβαίαν</TextUnit>
    <TextUnit id="348" loc="349">πόλιν ἐσιγάθη σᾶς ἔσοδοι νύμφας.</TextUnit>
    <TextUnit id="349" loc="350">ὄλοιτο, τάδ' εἴτε σίδαρος</TextUnit>
    <TextUnit id="350" loc="351">εἴτ' ἔρις εἴτε πατὴρ ὁ σὸς αἴτιος,</TextUnit>
    <TextUnit id="351" loc="352">εἴτε τὸ δαιμόνιον κατεκώμασε</TextUnit>
    <TextUnit id="352" loc="353">δώμασιν Οἰδιπόδα:</TextUnit>
    <TextUnit id="353" loc="354">πρὸς ἐμὲ γὰρ κακῶν ἔμολε τῶνδ' ἄχη.</TextUnit>
    <TextUnit id="354" loc="355">δεινὸν γυναιξὶν αἱ δι' ὠδίνων γοναί,</TextUnit>
    <TextUnit id="355" loc="356">καὶ φιλότεκνόν πως πᾶν γυναικεῖον γένος.</TextUnit>
    <TextUnit id="356" loc="357">μῆτερ, φρονῶν εὖ κοὐ φρονῶν ἀφικόμην</TextUnit>
    <TextUnit id="357" loc="358">ἐχθροὺς ἐς ἄνδρας: ἀλλ' ἀναγκαίως ἔχει</TextUnit>
    <TextUnit id="358" loc="359">πατρίδος ἐρᾶν ἅπαντας: ὃς δ' ἄλλως λέγει,</TextUnit>
    <TextUnit id="359" loc="360">λόγοισι χαίρει τὸν δὲ νοῦν ἐκεῖς' ἔχει.</TextUnit>
    <TextUnit id="360" loc="361">οὕτω δ' ἐτάρβουν ἐς φόβον τ' ἀφικόμην,</TextUnit>
    <TextUnit id="361" loc="362">μή τις δόλος με πρὸς κασιγνήτου κτάνῃ,</TextUnit>
    <TextUnit id="362" loc="363">ὥστε ξιφήρη χεῖρ' ἔχων δι' ἄστεως</TextUnit>
    <TextUnit id="363" loc="364">κυκλῶν πρόσωπον ἦλθον. ἓν δέ μ' ὠφελεῖ,</TextUnit>
    <TextUnit id="364" loc="365">σπονδαί τε καὶ σὴ πίστις, ἥ μ' ἐσήγαγε</TextUnit>
    <TextUnit id="365" loc="366">τείχη πατρῷα: πολύδακρυς δ' ἀφικόμην,</TextUnit>
    <TextUnit id="366" loc="367">χρόνιος ἰδὼν μέλαθρα καὶ βωμοὺς θεῶν</TextUnit>
    <TextUnit id="367" loc="368">γυμνάσιά θ' οἷσιν ἐνετράφην Δίρκης θ' ὕδωρ:</TextUnit>
    <TextUnit id="368" loc="369">ὧν οὐ δικαίως ἀπελαθεὶς ξένην πόλιν</TextUnit>
    <TextUnit id="369" loc="370">ναίω, δι' ὄσσων νᾶμ' ἔχων δακρύρροον.</TextUnit>
    <TextUnit id="370" loc="371">ἀλλ' ἐκ γὰρ ἄλγους ἄλγος αὖ σὲ δέρκομαι</TextUnit>
    <TextUnit id="371" loc="372">κάρα ξυρῆκες καὶ πέπλους μελαγχίμους</TextUnit>
    <TextUnit id="372" loc="373">ἔχουσαν, οἴμοι τῶν ἐμῶν ἐγὼ κακῶν.</TextUnit>
    <TextUnit id="373" loc="374">ὡς δεινὸν ἔχθρα, μῆτερ, οἰκείων φίλων</TextUnit>
    <TextUnit id="374" loc="375">καὶ δυσλύτους ἔχουσα τὰς διαλλαγάς.</TextUnit>
    <TextUnit id="375" loc="376">τί γὰρ πατήρ μοι πρέσβυς ἐν δόμοισι δρᾷ,</TextUnit>
    <TextUnit id="376" loc="377">σκότον δεδορκώς; τί δὲ κασίγνηται δύο;</TextUnit>
    <TextUnit id="377" loc="378">ἦ που στένουσι τλήμονες φυγὰς ἐμάς;</TextUnit>
    <TextUnit id="378" loc="379">κακῶς θεῶν τις Οἰδίπου φθείρει γένος:</TextUnit>
    <TextUnit id="379" loc="380">οὕτω γὰρ ἤρξατ', ἄνομα μὲν τεκεῖν ἐμέ,</TextUnit>
    <TextUnit id="380" loc="381">κακῶς δὲ γῆμαι πατέρα σὸν φῦναί τε σέ.</TextUnit>
    <TextUnit id="381" loc="382">ἀτὰρ τί ταῦτα; δεῖ φέρειν τὰ τῶν θεῶν.</TextUnit>
    <TextUnit id="382" loc="383">ὅπως δ' ἔρωμαι, μή τι σὴν δάκω φρένα,</TextUnit>
    <TextUnit id="383" loc="384">δέδοιχ', ἃ χρῄζω: διὰ πόθου δ' ἐλήλυθα.</TextUnit>
    <TextUnit id="384" loc="385">ἀλλ' ἐξερώτα, μηδὲν ἐνδεὲς λίπῃς:</TextUnit>
    <TextUnit id="385" loc="386">ἃ γὰρ σὺ βούλῃ, ταὔτ' ἐμοί, μῆτερ, φίλα.</TextUnit>
    <TextUnit id="386" loc="387">καὶ δή ς' ἐρωτῶ πρῶτον ὧν χρῄζω τυχεῖν,</TextUnit>
    <TextUnit id="387" loc="388">τί τὸ στέρεσθαι πατρίδος; ἦ κακὸν μέγα;</TextUnit>
    <TextUnit id="388" loc="389">μέγιστον: ἔργῳ δ' ἐστὶ μεῖζον ἢ λόγῳ.</TextUnit>
    <TextUnit id="389" loc="390">τίς ὁ τρόπος αὐτοῦ; τί φυγάσιν τὸ δυσχερές;</TextUnit>
    <TextUnit id="390" loc="391">ἓν μὲν μέγιστον, οὐκ ἔχει παρρησίαν.</TextUnit>
    <TextUnit id="391" loc="392">δούλου τόδ' εἶπας, μὴ λέγειν ἅ τις φρονεῖ.</TextUnit>
    <TextUnit id="392" loc="393">τὰς τῶν κρατούντων ἀμαθίας φέρειν χρεών.</TextUnit>
    <TextUnit id="393" loc="394">καὶ τοῦτο λυπρόν, συνασοφεῖν τοῖς μὴ σοφοῖς.</TextUnit>
    <TextUnit id="394" loc="395">ἀλλ' ἐς τὸ κέρδος παρὰ φύσιν δουλευτέον.</TextUnit>
    <TextUnit id="395" loc="396">αἱ δ' ἐλπίδες βόσκουσι φυγάδας, ὡς λόγος.</TextUnit>
    <TextUnit id="396" loc="397">καλοῖς βλέπουσαί γ' ὄμμασιν, μέλλουσι δέ.</TextUnit>
    <TextUnit id="397" loc="398">οὐδ' ὁ χρόνος αὐτὰς διεσάφης' οὔσας κενάς;</TextUnit>
    <TextUnit id="398" loc="399">ἔχουσιν ̓Αφροδίτην τιν' ἡδεῖαν κακῶν.</TextUnit>
    <TextUnit id="399" loc="400">πόθεν δ' ἐβόσκου, πρὶν γάμοις εὑρεῖν βίον;</TextUnit>
    <TextUnit id="400" loc="401">ποτὲ μὲν ἐπ' ἦμαρ εἶχον, εἶτ' οὐκ εἶχον ἄν.</TextUnit>
    <TextUnit id="401" loc="402">φίλοι δὲ πατρὸς καὶ ξένοι ς' οὐκ ὠφέλουν;</TextUnit>
    <TextUnit id="402" loc="403">εὖ πρᾶσσε: τὰ φίλων δ' οὐδέν, ἤν τι δυστυχῇς.</TextUnit>
    <TextUnit id="403" loc="404">οὐδ' ηὑγένειά ς' ἦρεν εἰς ὕψος μέγαν;</TextUnit>
    <TextUnit id="404" loc="405">κακὸν τὸ μὴ ἔχειν: τὸ γένος οὐκ ἔβοσκέ με.</TextUnit>
    <TextUnit id="405" loc="406">ἡ πατρίς, ὡς ἔοικε, φίλτατον βροτοῖς.</TextUnit>
    <TextUnit id="406" loc="407">οὐδ' ὀνομάσαι δύναι' ἂν ὡς ἐστὶν φίλον.</TextUnit>
    <TextUnit id="407" loc="408">πῶς δ' ἦλθες ̓́Αργος; τίν' ἐπίνοιαν ἔσχεθες;</TextUnit>
    <TextUnit id="408" loc="409">ἔχρης' ̓Αδράστῳ Λοξίας χρησμόν τινα.</TextUnit>
    <TextUnit id="409" loc="410">ποῖον; τί τοῦτ' ἔλεξας; οὐκ ἔχω μαθεῖν.</TextUnit>
    <TextUnit id="410" loc="411">κάπρῳ λέοντί θ' ἁρμόσαι παίδων γάμους.</TextUnit>
    <TextUnit id="411" loc="412">καὶ σοὶ τί θηρῶν ὀνόματος μετῆν, τέκνον;</TextUnit>
    <TextUnit id="412" loc="413">οὐκ οἶδ': ὁ δαίμων μ' ἐκάλεσεν πρὸς τὴν τύχην.</TextUnit>
    <TextUnit id="413" loc="414">σοφὸς γὰρ ὁ θεός: τίνι τρόπῳ δ' ἔσχες λέχος;</TextUnit>
    <TextUnit id="414" loc="415">νὺξ ἦν, ̓Αδράστου δ' ἦλθον ἐς παραστάδας.</TextUnit>
    <TextUnit id="415" loc="416">κοίτας ματεύων, ᾗ φυγὰς πλανώμενος;</TextUnit>
    <TextUnit id="416" loc="417">ἦν ταῦτα: κᾆτά γ' ἦλθεν ἄλλος αὖ φυγάς.</TextUnit>
    <TextUnit id="417" loc="418">τίς οὗτος; ὡς ἄρ' ἄθλιος κἀκεῖνος ἦν.</TextUnit>
    <TextUnit id="418" loc="419">Τυδεύς, ὃν Οἰνέως φασὶν ἐκφῦναι πατρός.</TextUnit>
    <TextUnit id="419" loc="420">τί θηρσὶν ὑμᾶς δῆτ' ̓́Αδραστος ᾔκασεν;</TextUnit>
    <TextUnit id="420" loc="421">στρωμνῆς ἐς ἀλκὴν οὕνεκ' ἤλθομεν πέρι.</TextUnit>
    <TextUnit id="421" loc="422">ἐνταῦθα Ταλαοῦ παῖς συνῆκε θέσφατα;</TextUnit>
    <TextUnit id="422" loc="423">κἄδωκέ γ' ἡμῖν δύο δυοῖν νεάνιδας.</TextUnit>
    <TextUnit id="423" loc="424">ἆρ' εὐτυχεῖς οὖν τοῖς γάμοις ἢ δυστυχεῖς;</TextUnit>
    <TextUnit id="424" loc="425">οὐ μεμπτὸς ἡμῖν ὁ γάμος ἐς τόδ' ἡμέρας.</TextUnit>
    <TextUnit id="425" loc="426">πῶς δ' ἐξέπεισας δεῦρό σοι σπέσθαι στρατόν;</TextUnit>
    <TextUnit id="426" loc="427">δισσοῖς ̓́Αδραστος ὤμοσεν γαμβροῖς τόδε,</TextUnit>
    <TextUnit id="427" loc="428">Τυδεῖ τε κἀμοί: σύγγαμος γάρ ἐστ' ἐμός:</TextUnit>
    <TextUnit id="428" loc="429">ἄμφω κατάξειν ἐς πάτραν, πρόσθεν δ' ἐμέ.</TextUnit>
    <TextUnit id="429" loc="430">πολλοὶ δὲ Δαναῶν καὶ Μυκηναίων ἄκροι</TextUnit>
    <TextUnit id="430" loc="431">πάρεισι, λυπρὰν χάριν, ἀναγκαίαν δ', ἐμοὶ</TextUnit>
    <TextUnit id="431" loc="432">διδόντες: ἐπὶ γὰρ τὴν ἐμὴν στρατεύομαι</TextUnit>
    <TextUnit id="432" loc="433">πόλιν. θεοὺς δ' ἐπώμος' ὡς ἀκουσίως</TextUnit>
    <TextUnit id="433" loc="434">τοῖς φιλτάτοις ἑκοῦσιν ἠράμην δόρυ.</TextUnit>
    <TextUnit id="434" loc="435">ἀλλ' ἐς σὲ τείνει τῶνδε διάλυσις κακῶν,</TextUnit>
    <TextUnit id="435" loc="436">μῆτερ, διαλλάξασαν ὁμογενεῖς φίλους</TextUnit>
    <TextUnit id="436" loc="437">παῦσαι πόνων με καὶ σὲ καὶ πᾶσαν πόλιν.</TextUnit>
    <TextUnit id="437" loc="438">πάλαι μὲν οὖν ὑμνηθέν, ἀλλ' ὅμως ἐρῶ:</TextUnit>
    <TextUnit id="438" loc="439">τὰ χρήματ' ἀνθρώποισι τιμιώτατα,</TextUnit>
    <TextUnit id="439" loc="440">δύναμίν τε πλείστην τῶν ἐν ἀνθρώποις ἔχει.</TextUnit>
    <TextUnit id="440" loc="441">ἁγὼ μεθήκω δεῦρο μυρίαν ἄγων</TextUnit>
    <TextUnit id="441" loc="442">λόγχην: πένης γὰρ οὐδὲν εὐγενὴς ἀνήρ.</TextUnit>
    <TextUnit id="442" loc="443">καὶ μὴν ̓Ετεοκλῆς ἐς διαλλαγὰς ὅδε</TextUnit>
    <TextUnit id="443" loc="444">χωρεῖ: σὸν ἔργον, μῆτερ ̓Ιοκάστη, λέγειν</TextUnit>
    <TextUnit id="444" loc="445">τοιούσδε μύθους οἷς διαλλάξεις τέκνα.</TextUnit>
    <TextUnit id="445" loc="446">μῆτερ, πάρειμι: τὴν χάριν δὲ σοὶ διδοὺς</TextUnit>
    <TextUnit id="446" loc="447">ἦλθον. τί χρὴ δρᾶν; ἀρχέτω δέ τις λόγου:</TextUnit>
    <TextUnit id="447" loc="448">ὡς ἀμφὶ τείχη καὶ ξυνωρίδας λόχων</TextUnit>
    <TextUnit id="448" loc="449">τάσσων ἐπέσχον πόλιν, ὅπως κλύοιμί σου</TextUnit>
    <TextUnit id="449" loc="450">κοινὰς βραβείας, αἷς ὑπόσπονδον μολεῖν</TextUnit>
    <TextUnit id="450" loc="451">τόνδ' εἰσεδέξω τειχέων πείσασά με.</TextUnit>
    <TextUnit id="451" loc="452">ἐπίσχες: οὔτοι τὸ ταχὺ τὴν δίκην ἔχει,</TextUnit>
    <TextUnit id="452" loc="453">βραδεῖς δὲ μῦθοι πλεῖστον ἀνύουσιν σοφόν.</TextUnit>
    <TextUnit id="453" loc="454">σχάσον δὲ δεινὸν ὄμμα καὶ θυμοῦ πνοάς:</TextUnit>
    <TextUnit id="454" loc="455">οὐ γὰρ τὸ λαιμότμητον εἰσορᾷς κάρα</TextUnit>
    <TextUnit id="455" loc="456">Γοργόνος, ἀδελφὸν δ' εἰσορᾷς ἥκοντα σόν.</TextUnit>
    <TextUnit id="456" loc="457">σύ τ' αὖ πρόσωπον πρὸς κασίγνητον στρέφε,</TextUnit>
    <TextUnit id="457" loc="458">Πολύνεικες: ἐς γὰρ ταὐτὸν ὄμμασιν βλέπων</TextUnit>
    <TextUnit id="458" loc="459">λέξεις τ' ἄμεινον τοῦδέ τ' ἐνδέξῃ λόγους.</TextUnit>
    <TextUnit id="459" loc="460">παραινέσαι δὲ σφῷν τι βούλομαι σοφόν:</TextUnit>
    <TextUnit id="460" loc="461">ὅταν φίλος τις ἀνδρὶ θυμωθεὶς φίλῳ</TextUnit>
    <TextUnit id="461" loc="462">ἐς ἓν συνελθὼν ὄμματ' ὄμμασιν διδῷ,</TextUnit>
    <TextUnit id="462" loc="463">ἐφ' οἷσιν ἥκει, ταῦτα χρὴ μόνον σκοπεῖν,</TextUnit>
    <TextUnit id="463" loc="464">κακῶν δὲ τῶν πρὶν μηδενὸς μνείαν ἔχειν.</TextUnit>
    <TextUnit id="464" loc="465">λόγος μὲν οὖν σὸς πρόσθε, Πολύνεικες τέκνον:</TextUnit>
    <TextUnit id="465" loc="466">σὺ γὰρ στράτευμα Δαναϊδῶν ἥκεις ἄγων,</TextUnit>
    <TextUnit id="466" loc="467">ἄδικα πεπονθώς, ὡς σὺ φῄς: κριτὴς δέ τις</TextUnit>
    <TextUnit id="467" loc="468">θεῶν γένοιτο καὶ διαλλακτὴς κακῶν.</TextUnit>
    <TextUnit id="468" loc="469">ἁπλοῦς ὁ μῦθος τῆς ἀληθείας ἔφυ,</TextUnit>
    <TextUnit id="469" loc="470">κοὐ ποικίλων δεῖ τἄνδιχ' ἑρμηνευμάτων:</TextUnit>
    <TextUnit id="470" loc="471">ἔχει γὰρ αὐτὰ καιρόν: ὁ δ' ἄδικος λόγος</TextUnit>
    <TextUnit id="471" loc="472">νοσῶν ἐν αὑτῷ φαρμάκων δεῖται σοφῶν.</TextUnit>
    <TextUnit id="472" loc="473">ἐγὼ δὲ πατρὸς δωμάτων προυσκεψάμην</TextUnit>
    <TextUnit id="473" loc="474">τοὐμόν τε καὶ τοῦδ', ἐκφυγεῖν χρῄζων ἀρὰς</TextUnit>
    <TextUnit id="474" loc="475">ἃς Οἰδίπους ἐφθέγξατ' εἰς ἡμᾶς ποτε,</TextUnit>
    <TextUnit id="475" loc="476">ἐξῆλθον ἔξω τῆσδ' ἑκὼν αὐτὸς χθονός,</TextUnit>
    <TextUnit id="476" loc="477">δοὺς τῷδ' ἀνάσσειν πατρίδος ἐνιαυτοῦ κύκλον,</TextUnit>
    <TextUnit id="477" loc="478">ὥστ' αὐτὸς ἄρχειν αὖθις ἀνὰ μέρος λαβὼν</TextUnit>
    <TextUnit id="478" loc="479">καὶ μὴ δι' ἔχθρας τῷδε καὶ φθόνου μολὼν</TextUnit>
    <TextUnit id="479" loc="480">κακόν τι δρᾶσαι καὶ παθεῖν, ἃ γίγνεται.</TextUnit>
    <TextUnit id="480" loc="481">ὃ δ' αἰνέσας ταῦθ' ὁρκίους τε δοὺς θεούς,</TextUnit>
    <TextUnit id="481" loc="482">ἔδρασεν οὐδὲν ὧν ὑπέσχετ', ἀλλ' ἔχει</TextUnit>
    <TextUnit id="482" loc="483">τυραννίδ' αὐτὸς καὶ δόμων ἐμῶν μέρος.</TextUnit>
    <TextUnit id="483" loc="484">καὶ νῦν ἕτοιμός εἰμι τἀμαυτοῦ λαβὼν</TextUnit>
    <TextUnit id="484" loc="485">στρατὸν μὲν ἔξω τῆσδ' ἀποστεῖλαι χθονός,</TextUnit>
    <TextUnit id="485" loc="486">οἰκεῖν δὲ τὸν ἐμὸν οἶκον ἀνὰ μέρος λαβὼν</TextUnit>
    <TextUnit id="486" loc="487">καὶ τῷδ' ἀφεῖναι τὸν ἴσον αὖθις αὖ χρόνον,</TextUnit>
    <TextUnit id="487" loc="488">καὶ μήτε πορθεῖν πατρίδα μήτε προσφέρειν</TextUnit>
    <TextUnit id="488" loc="489">πύργοισι πηκτῶν κλιμάκων προσαμβάσεις,</TextUnit>
    <TextUnit id="489" loc="490">ἃ μὴ κυρήσας τῆς δίκης πειράσομαι</TextUnit>
    <TextUnit id="490" loc="491">δρᾶν. μάρτυρας δὲ τῶνδε δαίμονας καλῶ,</TextUnit>
    <TextUnit id="491" loc="492">ὡς πάντα πράσσων σὺν δίκῃ, δίκης ἄτερ</TextUnit>
    <TextUnit id="492" loc="493">ἀποστεροῦμαι πατρίδος ἀνοσιώτατα.</TextUnit>
    <TextUnit id="493" loc="494">ταῦτ' αὔθ' ἕκαστα, μῆτερ, οὐχὶ περιπλοκὰς</TextUnit>
    <TextUnit id="494" loc="495">λόγων ἀθροίσας εἶπον, ἀλλὰ καὶ σοφοῖς</TextUnit>
    <TextUnit id="495" loc="496">καὶ τοῖσι φαύλοις ἔνδιχ', ὡς ἐμοὶ δοκεῖ.</TextUnit>
    <TextUnit id="496" loc="497">ἐμοὶ μέν, εἰ καὶ μὴ καθ' ̔Ελλήνων χθόνα</TextUnit>
    <TextUnit id="497" loc="498">τεθράμμεθ', ἀλλ' οὖν ξυνετά μοι δοκεῖς λέγειν.</TextUnit>
    <TextUnit id="498" loc="499">εἰ πᾶσι ταὐτὸν καλὸν ἔφυ σοφόν θ' ἅμα,</TextUnit>
    <TextUnit id="499" loc="500">οὐκ ἦν ἂν ἀμφίλεκτος ἀνθρώποις ἔρις:</TextUnit>
    <TextUnit id="500" loc="501">νῦν δ' οὔθ' ὅμοιον οὐδὲν οὔτ' ἴσον βροτοῖς,</TextUnit>
    <TextUnit id="501" loc="502">πλὴν ὀνόμασαι: τὸ δ' ἔργον οὐκ ἔστιν τόδε.</TextUnit>
    <TextUnit id="502" loc="503">ἐγὼ γὰρ οὐδέν, μῆτερ, ἀποκρύψας ἐρῶ:</TextUnit>
    <TextUnit id="503" loc="504">ἄστρων ἂν ἔλθοιμ' ἡλίου πρὸς ἀντολὰς</TextUnit>
    <TextUnit id="504" loc="505">καὶ γῆς ἔνερθεν, δυνατὸς ὢν δρᾶσαι τάδε,</TextUnit>
    <TextUnit id="505" loc="506">τὴν θεῶν μεγίστην ὥστ' ἔχειν Τυραννίδα.</TextUnit>
    <TextUnit id="506" loc="507">τοῦτ' οὖν τὸ χρηστόν, μῆτερ, οὐχὶ βούλομαι</TextUnit>
    <TextUnit id="507" loc="508">ἄλλῳ παρεῖναι μᾶλλον ἢ σῴζειν ἐμοί:</TextUnit>
    <TextUnit id="508" loc="509">ἀνανδρία γάρ, τὸ πλέον ὅστις ἀπολέσας</TextUnit>
    <TextUnit id="509" loc="510">τοὔλασσον ἔλαβε. πρὸς δὲ τοῖσδ' αἰσχύνομαι,</TextUnit>
    <TextUnit id="510" loc="511">ἐλθόντα σὺν ὅπλοις τόνδε καὶ πορθοῦντα γῆν</TextUnit>
    <TextUnit id="511" loc="512">τυχεῖν ἃ χρῄζει: ταῖς γὰρ ἂν Θήβαις τόδε</TextUnit>
    <TextUnit id="512" loc="513">γένοιτ' ὄνειδος, εἰ Μυκηναίου δορὸς</TextUnit>
    <TextUnit id="513" loc="514">φόβῳ παρείην σκῆπτρα τἀμὰ τῷδ' ἔχειν.</TextUnit>
    <TextUnit id="514" loc="515">χρῆν δ' αὐτὸν οὐχ ὅπλοισι τὰς διαλλαγάς,</TextUnit>
    <TextUnit id="515" loc="516">μῆτερ, ποιεῖσθαι: πᾶν γὰρ ἐξαιρεῖ λόγος</TextUnit>
    <TextUnit id="516" loc="517">ὃ καὶ σίδηρος πολεμίων δράσειεν ἄν.</TextUnit>
    <TextUnit id="517" loc="518">ἀλλ', εἰ μὲν ἄλλως τήνδε γῆν οἰκεῖν θέλει,</TextUnit>
    <TextUnit id="518" loc="519">ἔξεστ': ἐκεῖνο δ' οὐχ ἑκὼν μεθήσομαι.</TextUnit>
    <TextUnit id="519" loc="520">ἄρχειν παρόν μοι, τῷδε δουλεύσω ποτέ;</TextUnit>
    <TextUnit id="520" loc="521">πρὸς ταῦτ' ἴτω μὲν πῦρ, ἴτω δὲ φάσγανα,</TextUnit>
    <TextUnit id="521" loc="522">ζεύγνυσθε δ' ἵππους, πεδία πίμπλαθ' ἁρμάτων,</TextUnit>
    <TextUnit id="522" loc="523">ὡς οὐ παρήσω τῷδ' ἐμὴν τυραννίδα.</TextUnit>
    <TextUnit id="523" loc="524">εἴπερ γὰρ ἀδικεῖν χρή, τυραννίδος πέρι</TextUnit>
    <TextUnit id="524" loc="525">κάλλιστον ἀδικεῖν, τἄλλα δ' εὐσεβεῖν χρεών.</TextUnit>
    <TextUnit id="525" loc="526">οὐκ εὖ λέγειν χρὴ μὴ 'πὶ τοῖς ἔργοις καλοῖς:</TextUnit>
    <TextUnit id="526" loc="527">οὐ γὰρ καλὸν τοῦτ', ἀλλὰ τῇ δίκῃ πικρόν.</TextUnit>
    <TextUnit id="527" loc="528">ὦ τέκνον, οὐχ ἅπαντα τῷ γήρᾳ κακά,</TextUnit>
    <TextUnit id="528" loc="529">̓Ετεόκλεες, πρόσεστιν: ἀλλ' ἡμπειρία</TextUnit>
    <TextUnit id="529" loc="530">ἔχει τι λέξαι τῶν νέων σοφώτερον.</TextUnit>
    <TextUnit id="530" loc="531">τί τῆς κακίστης δαιμόνων ἐφίεσαι</TextUnit>
    <TextUnit id="531" loc="532">Φιλοτιμίας, παῖ; μὴ σύ γ': ἄδικος ἡ θεός:</TextUnit>
    <TextUnit id="532" loc="533">πολλοὺς δ' ἐς οἴκους καὶ πόλεις εὐδαίμονας</TextUnit>
    <TextUnit id="533" loc="534">ἐσῆλθε κἀξῆλθ' ἐπ' ὀλέθρῳ τῶν χρωμένων:</TextUnit>
    <TextUnit id="534" loc="535">ἐφ' ᾗ σὺ μαίνῃ. κεῖνο κάλλιον, τέκνον,</TextUnit>
    <TextUnit id="535" loc="536">̓Ισότητα τιμᾶν, ἣ φίλους ἀεὶ φίλοις</TextUnit>
    <TextUnit id="536" loc="537">πόλεις τε πόλεσι συμμάχους τε συμμάχοις</TextUnit>
    <TextUnit id="537" loc="538">συνδεῖ: τὸ γὰρ ἴσον μόνιμον ἀνθρώποις ἔφυ,</TextUnit>
    <TextUnit id="538" loc="539">τῷ πλέονι δ' αἰεὶ πολέμιον καθίσταται</TextUnit>
    <TextUnit id="539" loc="540">τοὔλασσον ἐχθρᾶς θ' ἡμέρας κατάρχεται.</TextUnit>
    <TextUnit id="540" loc="541">καὶ γὰρ μέτρ' ἀνθρώποισι καὶ μέρη σταθμῶν</TextUnit>
    <TextUnit id="541" loc="542">̓Ισότης ἔταξε κἀριθμὸν διώρισε,</TextUnit>
    <TextUnit id="542" loc="543">νυκτός τ' ἀφεγγὲς βλέφαρον ἡλίου τε φῶς</TextUnit>
    <TextUnit id="543" loc="544">ἴσον βαδίζει τὸν ἐνιαύσιον κύκλον,</TextUnit>
    <TextUnit id="544" loc="545">κοὐδέτερον αὐτῶν φθόνον ἔχει νικώμενον.</TextUnit>
    <TextUnit id="545" loc="546">εἶθ' ἥλιος μὲν νύξ τε δουλεύει βροτοῖς</TextUnit>
    <TextUnit id="546" loc="547">σὺ δ' οὐκ ἀνέξῃ δωμάτων ἔχων ἴσον</TextUnit>
    <TextUnit id="547" loc="548">καὶ τῷδε νεῖμαι; κᾆτα ποῦ 'στιν ἡ δίκη;</TextUnit>
    <TextUnit id="548" loc="549">τί τὴν τυραννίδ', ἀδικίαν εὐδαίμονα,</TextUnit>
    <TextUnit id="549" loc="550">τιμᾷς ὑπέρφευ καὶ μέγ' ἥγησαι τόδε;</TextUnit>
    <TextUnit id="550" loc="551">περιβλέπεσθαι τίμιον; κενὸν μὲν οὖν.</TextUnit>
    <TextUnit id="551" loc="552">ἢ πολλὰ μοχθεῖν πόλλ' ἔχων ἐν δώμασι</TextUnit>
    <TextUnit id="552" loc="553">βούλῃ; τί δ' ἔστι τὸ πλέον; ὄνομ' ἔχει μόνον:</TextUnit>
    <TextUnit id="553" loc="554">ἐπεὶ τά γ' ἀρκοῦνθ' ἱκανὰ τοῖς γε σώφροσιν.</TextUnit>
    <TextUnit id="554" loc="555">οὔτοι τὰ χρήματ' ἴδια κέκτηνται βροτοί,</TextUnit>
    <TextUnit id="555" loc="556">τὰ τῶν θεῶν δ' ἔχοντες ἐπιμελούμεθα:</TextUnit>
    <TextUnit id="556" loc="557">ὅταν δὲ χρῄζως', αὔτ' ἀφαιροῦνται πάλιν.</TextUnit>
    <TextUnit id="557" loc="558">ὁ δ' ὄλβος οὐ βέβαιος, ἀλλ' ἐφήμερος.</TextUnit>
    <TextUnit id="558" loc="559">ἄγ', ἤν ς' ἔρωμαι δύο λόγω προθεῖς' ἅμα,</TextUnit>
    <TextUnit id="559" loc="560">πότερα τυραννεῖν ἢ πόλιν σῷσαι θέλεις,</TextUnit>
    <TextUnit id="560" loc="561">ἐρεῖς τυραννεῖν; ἢν δὲ νικήσῃ ς' ὅδε;</TextUnit>
    <TextUnit id="561" loc="562">̓Αργεῖά τ' ἔγχη δόρυ τὸ Καδμείων ἕλῃ,</TextUnit>
    <TextUnit id="562" loc="563">ὄψῃ δαμασθὲν ἄστυ Θηβαῖον τόδε,</TextUnit>
    <TextUnit id="563" loc="564">ὄψῃ δὲ πολλὰς αἰχμαλωτίδας κόρας</TextUnit>
    <TextUnit id="564" loc="565">βίᾳ πρὸς ἀνδρῶν πολεμίων πορθουμένας.</TextUnit>
    <TextUnit id="565" loc="566">ὀδυνηρὸς ἆρ' ὁ πλοῦτος, ὃν ζητεῖς ἔχειν,</TextUnit>
    <TextUnit id="566" loc="567">γενήσεται Θήβαισι, φιλότιμος δὲ σύ.</TextUnit>
    <TextUnit id="567" loc="568">σοὶ μὲν τάδ' αὐδῶ. σοὶ δέ, Πολύνεικες, λέγω:</TextUnit>
    <TextUnit id="568" loc="569">ἀμαθεῖς ̓́Αδραστος χάριτας ἔς ς' ἀνήψατο,</TextUnit>
    <TextUnit id="569" loc="570">ἀσύνετα δ' ἦλθες καὶ σὺ πορθήσων πόλιν.</TextUnit>
    <TextUnit id="570" loc="571">φέρ', ἢν ἕλῃς γῆν τήνδ' — ὃ μὴ τύχοι ποτέ —</TextUnit>
    <TextUnit id="571" loc="572">πρὸς θεῶν, τρόπαια πῶς ἀναστήσεις Διί;</TextUnit>
    <TextUnit id="572" loc="573">πῶς δ' αὖ κατάρξῃ θυμάτων, ἑλὼν πάτραν,</TextUnit>
    <TextUnit id="573" loc="574">καὶ σκῦλα γράψεις πῶς ἐπ' ̓Ινάχου ῥοαῖς;</TextUnit>
    <TextUnit id="574" loc="575">“Θήβας πυρώσας τάσδε Πολυνείκης θεοῖς</TextUnit>
    <TextUnit id="575" loc="576">ἀσπίδας ἔθηκε;” μήποτ', ὦ τέκνον, κλέος</TextUnit>
    <TextUnit id="576" loc="577">τοιόνδε σοι γένοιθ' ὑφ' ̔Ελλήνων λαβεῖν.</TextUnit>
    <TextUnit id="577" loc="578">ἢν δ' αὖ κρατηθῇς καὶ τὰ τοῦδ' ὑπερδράμῃ,</TextUnit>
    <TextUnit id="578" loc="579">πῶς ̓́Αργος ἥξεις μυρίους λιπὼν νεκρούς;</TextUnit>
    <TextUnit id="579" loc="580">ἐρεῖ δὲ δή τις: ὦ κακὰ μνηστεύματα</TextUnit>
    <TextUnit id="580" loc="581">̓́Αδραστε προσθείς, διὰ μιᾶς νύμφης γάμον</TextUnit>
    <TextUnit id="581" loc="582">ἀπωλόμεσθα. δύο κακὼ σπεύδεις, τέκνον,</TextUnit>
    <TextUnit id="582" loc="583">κείνων στέρεσθαι τῶνδέ τ' ἐν μέσῳ πεσεῖν.</TextUnit>
    <TextUnit id="583" loc="584">μέθετον τὸ λίαν, μέθετον: ἀμαθία δυοῖν,</TextUnit>
    <TextUnit id="584" loc="585">ἐς ταὔθ' ὅταν μόλητον, ἔχθιστον κακόν.</TextUnit>
    <TextUnit id="585" loc="586">ὦ θεοί, γένοισθε τῶνδ' ἀπότροποι κακῶν</TextUnit>
    <TextUnit id="586" loc="587">καὶ ξύμβασίν τιν' Οἰδίπου τέκνοις δότε.</TextUnit>
    <TextUnit id="587" loc="588">μῆτερ, οὐ λόγων ἔθ' ἁγών, ἀλλ' ἀναλοῦται χρόνος</TextUnit>
    <TextUnit id="588" loc="589">οὑν μέσῳ μάτην, περαίνει δ' οὐδὲν ἡ προθυμία:</TextUnit>
    <TextUnit id="589" loc="590">οὐ γὰρ ἂν ξυμβαῖμεν ἄλλως ἢ 'πὶ τοῖς εἰρημένοις,</TextUnit>
    <TextUnit id="590" loc="591">ὥστ' ἐμὲ σκήπτρων κρατοῦντα τῆσδ' ἄνακτ' εἶναι χθονός:</TextUnit>
    <TextUnit id="591" loc="592">τῶν μακρῶν δ' ἀπαλλαγεῖσα νουθετημάτων μ' ἔα.</TextUnit>
    <TextUnit id="592" loc="593">καὶ σὺ τῶνδ' ἔξω κομίζου τειχέων, ἢ κατθανῇ.</TextUnit>
    <TextUnit id="593" loc="594">πρὸς τίνος; τίς ὧδ' ἄτρωτος, ὅστις εἰς ἡμᾶς ξίφος</TextUnit>
    <TextUnit id="594" loc="595">φόνιον ἐμβαλὼν τὸν αὐτὸν οὐκ ἀποίσεται μόρον;</TextUnit>
    <TextUnit id="595" loc="596">ἐγγύς, οὐ πρόσω βέβηκεν: ἐς χέρας λεύσσεις ἐμάς;</TextUnit>
    <TextUnit id="596" loc="597">εἰσορῶ: δειλὸν δ' ὁ πλοῦτος καὶ φιλόψυχον κακόν.</TextUnit>
    <TextUnit id="597" loc="598">κᾆτα σὺν πολλοῖσιν ἦλθες πρὸς τὸν οὐδὲν ἐς μάχην;</TextUnit>
    <TextUnit id="598" loc="599">ἀσφαλὴς γάρ ἐστ' ἀμείνων ἢ θρασὺς στρατηλάτης.</TextUnit>
    <TextUnit id="599" loc="600">κομπὸς εἶ σπονδαῖς πεποιθώς, αἵ σε σῴζουσιν θανεῖν.</TextUnit>
    <TextUnit id="600" loc="601">καὶ σέ: δεύτερον δ' ἀπαιτῶ σκῆπτρα καὶ μέρη χθονός.</TextUnit>
    <TextUnit id="601" loc="602">οὐκ ἀπαιτούμεσθ': ἐγὼ γὰρ τὸν ἐμὸν οἰκήσω δόμον.</TextUnit>
    <TextUnit id="602" loc="603">τοῦ μέρους ἔχων τὸ πλεῖον;    φήμ': ἀπαλλάσσου δὲ γῆς.</TextUnit>
    <TextUnit id="603" loc="604">ὦ θεῶν βωμοὶ πατρῴων —    οὓς σὺ πορθήσων πάρει.</TextUnit>
    <TextUnit id="604" loc="605">κλύετέ μου —    τίς δ' ἂν κλύοι σου πατρίδ' ἐπεστρατευμένου;</TextUnit>
    <TextUnit id="605" loc="606">καὶ θεῶν τῶν λευκοπώλων δώματα —    οἳ στυγοῦσί σε.</TextUnit>
    <TextUnit id="606" loc="607">ἐξελαυνόμεσθα πατρίδος —    καὶ γὰρ ἦλθες ἐξελῶν.</TextUnit>
    <TextUnit id="607" loc="608">ἀδικίᾳ γ', ὦ θεοί.    Μυκήναις, μὴ 'νθάδ' ἀνακάλει θεούς.</TextUnit>
    <TextUnit id="608" loc="609">ἀνόσιος πέφυκας —    ἀλλ' οὐ πατρίδος, ὡς σύ, πολέμιος.</TextUnit>
    <TextUnit id="609" loc="610">ὅς μ' ἄμοιρον ἐξελαύνεις.    καὶ κατακτενῶ γε πρός.</TextUnit>
    <TextUnit id="610" loc="611">ὦ πάτερ, κλύεις ἃ πάσχω;    καὶ γὰρ οἷα δρᾷς κλύει.</TextUnit>
    <TextUnit id="611" loc="612">καὶ σύ, μῆτερ;    ἀθέμιτόν σοι μητρὸς ὀνομάζειν κάρα.</TextUnit>
    <TextUnit id="612" loc="613">ὦ πόλις.    μολὼν ἐς ̓́Αργος ἀνακάλει Λέρνης ὕδωρ.</TextUnit>
    <TextUnit id="613" loc="614">εἶμι, μὴ πόνει: σὲ δ' αἰνῶ, μῆτερ.    ἔξιθι χθονός.</TextUnit>
    <TextUnit id="614" loc="615">ἔξιμεν: πατέρα δέ μοι δὸς εἰσιδεῖν.    οὐκ ἂν τύχοις.</TextUnit>
    <TextUnit id="615" loc="616">ἀλλὰ παρθένους ἀδελφάς.    οὐδὲ τάσδ' ὄψῃ ποτέ.</TextUnit>
    <TextUnit id="616" loc="617">ὦ κασίγνηται.    τί ταύτας ἀνακαλεῖς ἔχθιστος ὤν;</TextUnit>
    <TextUnit id="617" loc="618">μῆτερ, ἀλλά μοι σὺ χαῖρε.    χαρτὰ γοῦν πάσχω, τέκνον.</TextUnit>
    <TextUnit id="618" loc="619">οὐκέτ' εἰμὶ παῖς σός.    ἐς πόλλ' ἀθλία πέφυκ' ἐγώ.</TextUnit>
    <TextUnit id="619" loc="620">ὅδε γὰρ εἰς ἡμᾶς ὑβρίζει.    καὶ γὰρ ἀνθυβρίζομαι.</TextUnit>
    <TextUnit id="620" loc="621">ποῦ ποτε στήσῃ πρὸ πύργων;    ὡς τί μ' ἱστορεῖς τόδε;</TextUnit>
    <TextUnit id="621" loc="622">ἀντιτάξομαι κτενῶν σε.    κἀμὲ τοῦδ' ἔρως ἔχει.</TextUnit>
    <TextUnit id="622" loc="623">ὦ τάλαιν' ἐγώ: τί δράσετ', ὦ τέκνα;    αὐτὸ σημανεῖ.</TextUnit>
    <TextUnit id="623" loc="624">πατρὸς οὐ φεύξεσθ' ̓Ερινῦς;    ἐρρέτω πρόπας δόμος.</TextUnit>
    <TextUnit id="624" loc="625">ὡς τάχ' οὐκέθ' αἱματηρὸν τοὐμὸν ἀργήσει ξίφος.</TextUnit>
    <TextUnit id="625" loc="626">τὴν δὲ θρέψασάν με γαῖαν καὶ θεοὺς μαρτύρομαι,</TextUnit>
    <TextUnit id="626" loc="627">ὡς ἄτιμος οἰκτρὰ πάσχων ἐξελαύνομαι χθονός,</TextUnit>
    <TextUnit id="627" loc="628">δοῦλος ὥς, ἀλλ' οὐχὶ ταὐτοῦ πατρὸς Οἰδίπου γεγώς:</TextUnit>
    <TextUnit id="628" loc="629">κἄν τί σοι, πόλις, γένηται, μὴ ἐμέ, τόνδε δ' αἰτιῶ:</TextUnit>
    <TextUnit id="629" loc="630">οὐχ ἑκὼν γὰρ ἦλθον, ἄκων δ' ἐξελαύνομαι χθονός.</TextUnit>
    <TextUnit id="630" loc="631">καὶ σύ, Φοῖβ' ἄναξ ̓Αγυιεῦ, καὶ μέλαθρα, χαίρετε,</TextUnit>
    <TextUnit id="631" loc="632">ἥλικές θ' οὑμοί, θεῶν τε δεξίμηλ' ἀγάλματα.</TextUnit>
    <TextUnit id="632" loc="633">οὐ γὰρ οἶδ' εἴ μοι προσειπεῖν αὖθις ἔσθ' ὑμᾶς ποτε:</TextUnit>
    <TextUnit id="633" loc="634">ἐλπίδες δ' οὔπω καθεύδους', αἷς πέποιθα σὺν θεοῖς</TextUnit>
    <TextUnit id="634" loc="635">τόνδ' ἀποκτείνας κρατήσειν τῆσδε Θηβαίας χθονός.</TextUnit>
    <TextUnit id="635" loc="636">ἔξιθ' ἐκ χώρας: ἀληθῶς δ' ὄνομα Πολυνείκη πατὴρ</TextUnit>
    <TextUnit id="636" loc="637">ἔθετό σοι θείᾳ προνοίᾳ νεικέων ἐπώνυμον.</TextUnit>
    <TextUnit id="637" loc="638">Κάδμος ἔμολε τάνδε γᾶν</TextUnit>
    <TextUnit id="638" loc="639">Τύριος, ᾧ τετρασκελὴς</TextUnit>
    <TextUnit id="639" loc="640">μόσχος ἀδάματον πέσημα</TextUnit>
    <TextUnit id="640" loc="641">δίκε τελεσφόρον διδοῦσα</TextUnit>
    <TextUnit id="641" loc="642">χρησμόν, οὗ κατοικίσαι</TextUnit>
    <TextUnit id="642" loc="643">πεδία νιν τὸ θέσφατον</TextUnit>
    <TextUnit id="643" loc="644">πυροφόρα δόμων ἔχρη,</TextUnit>
    <TextUnit id="644" loc="645">καλλιπόταμος ὕδατος ἵνα τε</TextUnit>
    <TextUnit id="645" loc="646">νοτὶς ἐπέρχεται γύας,</TextUnit>
    <TextUnit id="646" loc="647">Δίρκας χλοηφόρους</TextUnit>
    <TextUnit id="647" loc="648">καὶ βαθυσπόρους γύας:</TextUnit>
    <TextUnit id="648" loc="649">Βρόμιον ἔνθα τέκετο μά-</TextUnit>
    <TextUnit id="649" loc="650">τηρ Διὸς γάμοισι,</TextUnit>
    <TextUnit id="650" loc="651">κισσὸς ὃν περιστεφὴς</TextUnit>
    <TextUnit id="651" loc="652">ἕλικος εὐθὺς ἔτι βρέφος</TextUnit>
    <TextUnit id="652" loc="653">χλοηφόροισιν ἔρνεσιν</TextUnit>
    <TextUnit id="653" loc="654">κατασκίοισιν ὀλβίσας ἐνώτισεν,</TextUnit>
    <TextUnit id="654" loc="655">Βάκχιον χόρευμα παρθένοισι Θηβαί̈αισι</TextUnit>
    <TextUnit id="655" loc="656">καὶ γυναιξὶν εὐίοις.</TextUnit>
    <TextUnit id="656" loc="657">ἔνθα φόνιος ἦν δράκων</TextUnit>
    <TextUnit id="657" loc="658">̓́Αρεος ὠμόφρων φύλαξ</TextUnit>
    <TextUnit id="658" loc="659">νάματ' ἔνυδρα καὶ ῥέεθρα</TextUnit>
    <TextUnit id="659" loc="660">χλοερὰ δεργμάτων κόραισι</TextUnit>
    <TextUnit id="660" loc="661">πολυπλάνοις ἐπισκοπῶν:</TextUnit>
    <TextUnit id="661" loc="662">ὃν ἐπὶ χέρνιβας μολὼν</TextUnit>
    <TextUnit id="662" loc="663">Κάδμος ὄλεσε μαρμάρῳ:</TextUnit>
    <TextUnit id="663" loc="664">κρᾶτα φόνιον ὀλεσίθηρος</TextUnit>
    <TextUnit id="664" loc="665">ὠλένας δικὼν βολαῖς,</TextUnit>
    <TextUnit id="665" loc="666">δίας ἀμάτορος δ'</TextUnit>
    <TextUnit id="666" loc="669">ἐς βαθυσπόρους γύας</TextUnit>
    <TextUnit id="667" loc="668">γαπετεῖς δικὼν ὀδόν-</TextUnit>
    <TextUnit id="668" loc="667">τας Παλλάδος φραδαῖσιν:</TextUnit>
    <TextUnit id="669" loc="670">ἔνθεν ἐξανῆκε γᾶ</TextUnit>
    <TextUnit id="670" loc="671">πάνοπλον ὄψιν ὑπὲρ ἄκρων</TextUnit>
    <TextUnit id="671" loc="672">ὅρων χθονός: σιδαρόφρων</TextUnit>
    <TextUnit id="672" loc="673">δέ νιν φόνος πάλιν ξυνῆψε γᾷ φίλᾳ.</TextUnit>
    <TextUnit id="673" loc="674">αἵματος δ' ἔδευσε γαῖαν, ἅ νιν εὐηλίοισι</TextUnit>
    <TextUnit id="674" loc="675">δεῖξεν αἰθέρος πνοαῖς.</TextUnit>
    <TextUnit id="675" loc="676">καὶ σέ, τὸν προμάτορος</TextUnit>
    <TextUnit id="676" loc="677">̓Ιοῦς ποτ' ἔκγονον</TextUnit>
    <TextUnit id="677" loc="678">̓́Επαφον, ὦ Διὸς γένεθλον,</TextUnit>
    <TextUnit id="678" loc="679">ἐκάλες' ἐκάλεσα βαρβάρῳ βοᾷ,</TextUnit>
    <TextUnit id="679" loc="680">ἰώ, βαρβάροις λιταῖς:</TextUnit>
    <TextUnit id="680" loc="681">βᾶθι βᾶθι τάνδε γᾶν:</TextUnit>
    <TextUnit id="681" loc="682">— σοί νιν ἔκγονοι κτίσαν</TextUnit>
    <TextUnit id="682" loc="683">καὶ διώνυμοι θεαί,</TextUnit>
    <TextUnit id="683" loc="684">Περσέφασσα καὶ φίλα</TextUnit>
    <TextUnit id="684" loc="685">Δαμάτηρ θεά,</TextUnit>
    <TextUnit id="685" loc="686">πάντων ἄνασσα, πάντων δὲ Γᾶ τροφός,</TextUnit>
    <TextUnit id="686" loc="687">κτήσαντο — πέμπε πυρφόρους</TextUnit>
    <TextUnit id="687" loc="688">θεάς, ἄμυνε τᾷδε γᾷ:</TextUnit>
    <TextUnit id="688" loc="689">πάντα δ' εὐπετῆ θεοῖς.</TextUnit>
    <TextUnit id="689" loc="690">χώρει σὺ καὶ κόμιζε τὸν Μενοικέως</TextUnit>
    <TextUnit id="690" loc="691">Κρέοντ', ἀδελφὸν μητρὸς ̓Ιοκάστης ἐμῆς,</TextUnit>
    <TextUnit id="691" loc="692">λέγων τάδ', ὡς οἰκεῖα καὶ κοινὰ χθονὸς</TextUnit>
    <TextUnit id="692" loc="693">θέλω πρὸς αὐτὸν συμβαλεῖν βουλεύματα,</TextUnit>
    <TextUnit id="693" loc="694">πρὶν ἐς μάχην τε καὶ δορὸς τάξιν μολεῖν.</TextUnit>
    <TextUnit id="694" loc="695">καίτοι ποδῶν σῶν μόχθον ἐκλύει παρών:</TextUnit>
    <TextUnit id="695" loc="696">ὁρῶ γὰρ αὐτὸν πρὸς δόμους στείχοντ' ἐμούς.</TextUnit>
    <TextUnit id="696" loc="697">ἦ πόλλ' ἐπῆλθον εἰσιδεῖν χρῄζων ς', ἄναξ</TextUnit>
    <TextUnit id="697" loc="698">̓Ετεόκλεες, πέριξ δὲ Καδμείων πύλας</TextUnit>
    <TextUnit id="698" loc="699">φυλακάς τ' ἐπῆλθον σὸν δέμας θηρώμενος.</TextUnit>
    <TextUnit id="699" loc="700">καὶ μὴν ἐγὼ ς' ἔχρῃζον εἰσιδεῖν, Κρέον:</TextUnit>
    <TextUnit id="700" loc="701">πολλῷ γὰρ ηὗρον ἐνδεεῖς διαλλαγάς</TextUnit>
    <TextUnit id="701" loc="702">ὡς ἐς λόγους συνῆψα Πολυνείκει μολών.</TextUnit>
    <TextUnit id="702" loc="703">ἤκουσα μεῖζον αὐτὸν ἢ Θήβας φρονεῖν,</TextUnit>
    <TextUnit id="703" loc="704">κήδει τ' ̓Αδράστου καὶ στρατῷ πεποιθότα.</TextUnit>
    <TextUnit id="704" loc="705">ἀλλ' ἐς θεοὺς χρὴ ταῦτ' ἀναρτήσαντ' ἔχειν:</TextUnit>
    <TextUnit id="705" loc="706">ἃ δ' ἐμποδὼν μάλιστα, ταῦθ' ἥκω φράσων.</TextUnit>
    <TextUnit id="706" loc="707">τὰ ποῖα ταῦτα; τὸν λόγον γὰρ ἀγνοῶ.</TextUnit>
    <TextUnit id="707" loc="708">ἥκει τις αἰχμάλωτος ̓Αργείων πάρα.</TextUnit>
    <TextUnit id="708" loc="709">λέγει δὲ δὴ τί τῶν ἐκεῖ νεώτερον;</TextUnit>
    <TextUnit id="709" loc="710">μέλλειν πέριξ πύργοισι Καδμείων πόλιν</TextUnit>
    <TextUnit id="710" loc="711">ὅπλοις ἑλίξειν αὐτίκ' ̓Αργείων στρατόν.</TextUnit>
    <TextUnit id="711" loc="712">ἐξοιστέον τἄρ' ὅπλα Καδμείων πόλει.</TextUnit>
    <TextUnit id="712" loc="713">ποῖ; μῶν νεάζων οὐχ ὁρᾷς ἃ χρή ς' ὁρᾶν;</TextUnit>
    <TextUnit id="713" loc="714">ἐκτὸς τάφρων τῶνδ', ὡς μαχουμένους τάχα.</TextUnit>
    <TextUnit id="714" loc="715">σμικρὸν τὸ πλῆθος τῆσδε γῆς, οἳ δ' ἄφθονοι.</TextUnit>
    <TextUnit id="715" loc="716">ἐγᾦδα κείνους τοῖς λόγοις ὄντας θρασεῖς.</TextUnit>
    <TextUnit id="716" loc="717">ἔχει τιν' ὄγκον τἄργος ̔Ελλήνων πάρα.</TextUnit>
    <TextUnit id="717" loc="718">θάρσει: τάχ' αὐτῶν πεδίον ἐμπλήσω φόνου.</TextUnit>
    <TextUnit id="718" loc="719">θέλοιμ' ἄν: ἀλλὰ τοῦθ' ὁρῶ πολλοῦ πόνου.</TextUnit>
    <TextUnit id="719" loc="720">ὡς οὐ καθέξω τειχέων ἔσω στρατόν.</TextUnit>
    <TextUnit id="720" loc="721">καὶ μὴν τὸ νικᾶν ἐστι πᾶν εὐβουλία.</TextUnit>
    <TextUnit id="721" loc="722">βούλῃ τράπωμαι δῆθ' ὁδοὺς ἄλλας τινάς;</TextUnit>
    <TextUnit id="722" loc="723">πάσας γε, πρὶν κίνδυνον εἰς ἅπαξ μολεῖν.</TextUnit>
    <TextUnit id="723" loc="724">εἰ νυκτὸς αὐτοῖς προσβάλοιμεν ἐκ λόχου;</TextUnit>
    <TextUnit id="724" loc="725">εἴπερ σφαλείς γε δεῦρο σωθήσῃ πάλιν.</TextUnit>
    <TextUnit id="725" loc="726">ἴσον φέρει νύξ, τοῖς δὲ τολμῶσιν πλέον.</TextUnit>
    <TextUnit id="726" loc="727">ἐνδυστυχῆσαι δεινὸν εὐφρόνης κνέφας.</TextUnit>
    <TextUnit id="727" loc="728">ἀλλ' ἀμφὶ δεῖπνον οὖσι προσβάλω δόρυ;</TextUnit>
    <TextUnit id="728" loc="729">ἔκπληξις ἂν γένοιτο: νικῆσαι δὲ δεῖ.</TextUnit>
    <TextUnit id="729" loc="730">βαθύς γέ τοι Διρκαῖος ἀναχωρεῖν πόρος.</TextUnit>
    <TextUnit id="730" loc="731">ἅπαν κάκιον τοῦ φυλάσσεσθαι καλῶς.</TextUnit>
    <TextUnit id="731" loc="732">τί δ', εἰ καθιππεύσαιμεν ̓Αργείων στρατόν;</TextUnit>
    <TextUnit id="732" loc="733">κἀκεῖ πέφρακται λαὸς ἅρμασιν πέριξ.</TextUnit>
    <TextUnit id="733" loc="734">τί δῆτα δράσω; πολεμίοισι δῶ πόλιν;</TextUnit>
    <TextUnit id="734" loc="735">μὴ δῆτα: βουλεύου δ', ἐπείπερ εἶ σοφός.</TextUnit>
    <TextUnit id="735" loc="736">τίς οὖν πρόνοια γίγνεται σοφωτέρα;</TextUnit>
    <TextUnit id="736" loc="737">ἕπτ' ἄνδρας αὐτοῖς φασιν, ὡς ἤκους' ἐγώ —</TextUnit>
    <TextUnit id="737" loc="738">τί προστετάχθαι δρᾶν; τὸ γὰρ σθένος βραχύ.</TextUnit>
    <TextUnit id="738" loc="739">† λόχων ἀνάσσειν † ἑπτὰ προσκεῖσθαι πύλαις.</TextUnit>
    <TextUnit id="739" loc="740">τί δῆτα δρῶμεν; ἀπορίαν γὰρ οὐ μενῶ.</TextUnit>
    <TextUnit id="740" loc="741">ἕπτ' ἄνδρας αὐτοῖς καὶ σὺ πρὸς πύλαις ἑλοῦ.</TextUnit>
    <TextUnit id="741" loc="742">λόχων ἀνάσσειν ἢ μονοστόλου δορός;</TextUnit>
    <TextUnit id="742" loc="743">λόχων, προκρίνας οἵπερ ἀλκιμώτατοι.</TextUnit>
    <TextUnit id="743" loc="744">ξυνῆκ': ἀμύνειν τειχέων προσαμβάσεις.</TextUnit>
    <TextUnit id="744" loc="745">καὶ ξυστρατήγους γ': εἷς δ' ἀνὴρ οὐ πάνθ' ὁρᾷ.</TextUnit>
    <TextUnit id="745" loc="746">θάρσει προκρίνας ἢ φρενῶν εὐβουλίᾳ;</TextUnit>
    <TextUnit id="746" loc="747">ἀμφότερον: ἀπολειφθὲν γὰρ οὐδὲν θάτερον.</TextUnit>
    <TextUnit id="747" loc="748">ἔσται τάδ': ἐλθὼν ἑπτάπυργον ἐς πόλιν</TextUnit>
    <TextUnit id="748" loc="749">τάξω λοχαγοὺς πρὸς πύλαισιν, ὡς λέγεις,</TextUnit>
    <TextUnit id="749" loc="750">ἴσους ἴσοισι πολεμίοισιν ἀντιθείς.</TextUnit>
    <TextUnit id="750" loc="751">ὄνομα δ' ἑκάστου διατριβὴ πολλὴ λέγειν,</TextUnit>
    <TextUnit id="751" loc="752">ἐχθρῶν ὑπ' αὐτοῖς τείχεσιν καθημένων.</TextUnit>
    <TextUnit id="752" loc="753">ἀλλ' εἶμ', ὅπως ἂν μὴ καταργῶμεν χέρα.</TextUnit>
    <TextUnit id="753" loc="754">καί μοι γένοιτ' ἀδελφὸν ἀντήρη λαβεῖν</TextUnit>
    <TextUnit id="754" loc="755">καὶ ξυσταθέντα διὰ μάχης ἑλεῖν δορί.</TextUnit>
    <TextUnit id="755" loc="756">κτανεῖν θ', ὃς ἦλθε πατρίδα πορθήσων ἐμήν.</TextUnit>
    <TextUnit id="756" loc="757">γάμους δ' ἀδελφῆς ̓Αντιγόνης παιδός τε σοῦ</TextUnit>
    <TextUnit id="757" loc="758">Αἵμονος, ἐάν τι τῆς τύχης ἐγὼ σφαλῶ,</TextUnit>
    <TextUnit id="758" loc="759">σοὶ χρὴ μέλεσθαι: τὴν δόσιν δ' ἐχέγγυον</TextUnit>
    <TextUnit id="759" loc="760">τὴν πρόσθε ποιῶ νῦν ἐπ' ἐξόδοις ἐμαῖς.</TextUnit>
    <TextUnit id="760" loc="761">μητρὸς δ' ἀδελφὸς εἶ: τί δεῖ μακρηγορεῖν;</TextUnit>
    <TextUnit id="761" loc="762">τρέφ' ἀξίως νιν σοῦ τε τήν τ' ἐμὴν χάριν.</TextUnit>
    <TextUnit id="762" loc="763">πατὴρ δ' ἐς αὑτὸν ἀμαθίαν ὀφλισκάνει,</TextUnit>
    <TextUnit id="763" loc="764">ὄψιν τυφλώσας: οὐκ ἄγαν σφ' ἐπῄνεσα:</TextUnit>
    <TextUnit id="764" loc="765">ἡμᾶς δ' ἀραῖσιν, ἢν τύχῃ, κατακτενεῖ.</TextUnit>
    <TextUnit id="765" loc="766">ἓν δ' ἐστὶν ἡμῖν ἀργόν, εἴ τι θέσφατον</TextUnit>
    <TextUnit id="766" loc="767">οἰωνόμαντις Τειρεσίας ἔχει φράσαι,</TextUnit>
    <TextUnit id="767" loc="768">τοῦδ' ἐκπυθέσθαι ταῦτ': ἐγὼ δὲ παῖδα σὸν</TextUnit>
    <TextUnit id="768" loc="769">Μενοικέα, σοῦ πατρὸς αὐτεπώνυμον,</TextUnit>
    <TextUnit id="769" loc="770">λαβόντα πέμψω δεῦρο Τειρεσίαν, Κρέον:</TextUnit>
    <TextUnit id="770" loc="771">σοὶ μὲν γὰρ ἡδὺς ἐς λόγους ἀφίξεται,</TextUnit>
    <TextUnit id="771" loc="772">ἐγὼ δὲ τέχνην μαντικὴν ἐμεμψάμην</TextUnit>
    <TextUnit id="772" loc="773">ἤδη πρὸς αὐτόν, ὥστε μοι μομφὰς ἔχειν.</TextUnit>
    <TextUnit id="773" loc="774">πόλει δὲ καὶ σοὶ ταῦτ' ἐπισκήπτω, Κρέον:</TextUnit>
    <TextUnit id="774" loc="775">ἤνπερ κρατήσῃ τἀμά, Πολυνείκους νέκυν</TextUnit>
    <TextUnit id="775" loc="776">μήποτε ταφῆναι τῇδε Θηβαίᾳ χθονί,</TextUnit>
    <TextUnit id="776" loc="777">θνῄσκειν δὲ τὸν θάψαντα, κἂν φίλων τις ᾖ.</TextUnit>
    <TextUnit id="777" loc="778">σοὶ μὲν τάδ' εἶπον: προσπόλοις δ' ἐμοῖς λέγω:</TextUnit>
    <TextUnit id="778" loc="779">ἐκφέρετε τεύχη πάνοπλά τ' ἀμφιβλήματα,</TextUnit>
    <TextUnit id="779" loc="780">ὡς εἰς ἀγῶνα τὸν προκείμενον δορὸς</TextUnit>
    <TextUnit id="780" loc="781">ὁρμώμεθ' ἤδη ξὺν δίκῃ νικηφόρῳ.</TextUnit>
    <TextUnit id="781" loc="782">τῇ δ' Εὐλαβείᾳ, χρησιμωτάτῃ θεῶν,</TextUnit>
    <TextUnit id="782" loc="783">προσευχόμεσθα τήνδε διασῷσαι πόλιν.</TextUnit>
    <TextUnit id="783" loc="784">ὦ πολύμοχθος ̓́Αρης, τί ποθ' αἵματι</TextUnit>
    <TextUnit id="784" loc="785">καὶ θανάτῳ κατέχῃ Βρομίου παράμουσος ἑορταῖς;</TextUnit>
    <TextUnit id="785" loc="786">οὐκ ἐπὶ καλλιχόροις στεφάνοισι νεάνιδος ὥρας</TextUnit>
    <TextUnit id="786" loc="787">βόστρυχον ἀμπετάσας λωτοῦ κατὰ πνεύματα μέλπῃ</TextUnit>
    <TextUnit id="787" loc="788">μοῦσαν, ἐν ᾇ χάριτες χοροποιοί,</TextUnit>
    <TextUnit id="788" loc="789">ἀλλὰ σὺν ὁπλοφόροις στρατὸν ̓Αργείων ἐπιπνεύσας</TextUnit>
    <TextUnit id="789" loc="790">αἵματι Θήβας</TextUnit>
    <TextUnit id="790" loc="791">κῶμον ἀναυλότατον προχορεύεις.</TextUnit>
    <TextUnit id="791" loc="792">οὐδ' ὑπὸ θυρσομανεῖ νεβρίδων μέτα δίνᾳ,</TextUnit>
    <TextUnit id="792" loc="793">ἅρμασι καὶ ψαλίων τετραβάμοσι μωνυχοπώλων</TextUnit>
    <TextUnit id="793" loc="794">ἱππείαις ἐπὶ χεύμασι βαίνων</TextUnit>
    <TextUnit id="794" loc="795">̓Ισμηνοῖο θοάζεις, ̓Αργείοις ἐπιπνεύσας</TextUnit>
    <TextUnit id="795" loc="795">Σπαρτῶν γένναν,</TextUnit>
    <TextUnit id="796" loc="796">ἀσπιδοφέρμονα θίασον ἐνόπλιον,</TextUnit>
    <TextUnit id="797" loc="797">ἀντίπαλον κατὰ λάινα τείχεα</TextUnit>
    <TextUnit id="798" loc="798">χαλκῷ κοσμήσας.</TextUnit>
    <TextUnit id="799" loc="799">ἦ δεινά τις ̓́Ερις θεός, ἃ τάδε</TextUnit>
    <TextUnit id="800" loc="800">μήσατο πήματα γᾶς βασιλεῦσιν,</TextUnit>
    <TextUnit id="801" loc="800">Λαβδακίδαις πολυμόχθοις.</TextUnit>
    <TextUnit id="802" loc="801">ὦ ζαθέων πετάλων πολυθηρότα-</TextUnit>
    <TextUnit id="803" loc="802">τον νάπος, ̓Αρτέμιδος χιονοτρόφον ὄμμα Κιθαιρών,</TextUnit>
    <TextUnit id="804" loc="803">μήποτε τὸν θανάτῳ προτεθέντα, λόχευμ' ̓Ιοκάστας,</TextUnit>
    <TextUnit id="805" loc="804">ὤφελες Οἰδιπόδαν θρέψαι, βρέφος ἔκβολον οἴκων,</TextUnit>
    <TextUnit id="806" loc="805">χρυσοδέτοις περόναις ἐπίσαμον:</TextUnit>
    <TextUnit id="807" loc="806">μηδὲ τὸ παρθένιον πτερόν, οὔρειον τέρας, ἐλθεῖν</TextUnit>
    <TextUnit id="808" loc="807">πένθεα γαίας</TextUnit>
    <TextUnit id="809" loc="808">Σφιγγὸς ἀμουσοτάταισι σὺν ᾠδαῖς,</TextUnit>
    <TextUnit id="810" loc="809">ἅ ποτε Καδμογενῆ τετραβάμοσι χαλαῖς</TextUnit>
    <TextUnit id="811" loc="810">τείχεσι χριμπτομένα φέρεν αἰθέρος εἰς ἄβατον φῶς</TextUnit>
    <TextUnit id="812" loc="810">γένναν, ἃν ὁ κατὰ χθονὸς ̔́Αιδας</TextUnit>
    <TextUnit id="813" loc="811">Καδμείοις ἐπιπέμπει: δυσδαίμων δ' ἔρις ἄλλα</TextUnit>
    <TextUnit id="814" loc="812">θάλλει παίδων</TextUnit>
    <TextUnit id="815" loc="813">Οἰδιπόδα κατὰ δώματα καὶ πόλιν.</TextUnit>
    <TextUnit id="816" loc="814">οὐ γὰρ ὃ μὴ καλὸν οὔποτ' ἔφυ καλόν,</TextUnit>
    <TextUnit id="817" loc="815">οὐδ' οἱ μὴ νόμιμοι</TextUnit>
    <TextUnit id="818" loc="816">† παῖδες ματρὶ λόχευμα, μίασμα πατρός:</TextUnit>
    <TextUnit id="819" loc="817">ἣ δὲ συναίμονος ἐς λέχος ἦλθεν. †</TextUnit>
    <TextUnit id="820" loc="819">ἔτεκες, ὦ Γαῖ', ἔτεκές ποτε,</TextUnit>
    <TextUnit id="821" loc="820">βάρβαρον ὡς ἀκοὰν ἐδάην ἐδάην ποτ' ἐν οἴκοις,</TextUnit>
    <TextUnit id="822" loc="820">τὰν ἀπὸ θηροτρόφου φοινικολόφοιο δράκοντος</TextUnit>
    <TextUnit id="823" loc="821">γένναν ὀδοντοφυῆ, Θήβαις κάλλιστον ὄνειδος:</TextUnit>
    <TextUnit id="824" loc="822">̔Αρμονίας δέ ποτ' εἰς ὑμεναίους</TextUnit>
    <TextUnit id="825" loc="823">ἤλυθον οὐρανίδαι, φόρμιγγί τε τείχεα Θήβας</TextUnit>
    <TextUnit id="826" loc="824">τᾶς ̓Αμφιονίας τε λύρας ὕπο πύργος ἀνέστα</TextUnit>
    <TextUnit id="827" loc="825">διδύμων ποταμῶν πόρον ἀμφὶ μέσον,</TextUnit>
    <TextUnit id="828" loc="826">Δίρκα χλοεροτρόφον ᾇ πεδίον</TextUnit>
    <TextUnit id="829" loc="827">πρόπαρ ̓Ισμηνοῦ καταδεύει:</TextUnit>
    <TextUnit id="830" loc="828">̓Ιώ θ', ἁ κερόεσσα προμάτωρ,</TextUnit>
    <TextUnit id="831" loc="829">Καδμείων βασιλῆας ἐγείνατο,</TextUnit>
    <TextUnit id="832" loc="830">μυριάδας δ' ἀγαθῶν ἑτέροις ἑτέ-</TextUnit>
    <TextUnit id="833" loc="831">ρας μεταμειβομένα πόλις ἅδ' ἐπ' ἄκροις ἕστακ'</TextUnit>
    <TextUnit id="834" loc="832">̓Αρηί̈οις στεφάνοισιν.</TextUnit>
    <TextUnit id="835" loc="833">ἡγοῦ πάροιθε, θύγατερ: ὡς τυφλῷ ποδὶ</TextUnit>
    <TextUnit id="836" loc="835">ὀφθαλμὸς εἶ σύ, ναυβάταισιν ἄστρον ὥς:</TextUnit>
    <TextUnit id="837" loc="836">δεῦρ' ἐς τὸ λευρὸν πέδον ἴχνος τιθεῖς' ἐμόν,</TextUnit>
    <TextUnit id="838" loc="837">πρόβαινε, μὴ σφαλῶμεν: ἀσθενὴς πατήρ:</TextUnit>
    <TextUnit id="839" loc="838">κλήρους τέ μοι φύλασσε παρθένῳ χερί,</TextUnit>
    <TextUnit id="840" loc="839">οὓς ἔλαβον οἰωνίσματ' ὀρνίθων μαθὼν</TextUnit>
    <TextUnit id="841" loc="840">θάκοισιν ἐν ἱεροῖσιν, οὗ μαντεύομαι.</TextUnit>
    <TextUnit id="842" loc="841">τέκνον Μενοικεῦ, παῖ Κρέοντος, εἰπέ μοι</TextUnit>
    <TextUnit id="843" loc="842">πόση τις ἡ 'πίλοιπος ἄστεως ὁδὸς</TextUnit>
    <TextUnit id="844" loc="843">πρὸς πατέρα τὸν σόν: ὡς ἐμὸν κάμνει γόνυ,</TextUnit>
    <TextUnit id="845" loc="844">πυκνὴν δὲ βαίνων ἤλυσιν μόλις περῶ.</TextUnit>
    <TextUnit id="846" loc="845">θάρσει: πέλας γάρ, Τειρεσία, φίλοισι σοῖς</TextUnit>
    <TextUnit id="847" loc="846">ἐξώρμισαι σὸν πόδα: λαβοῦ δ' αὐτοῦ, τέκνον:</TextUnit>
    <TextUnit id="848" loc="847">ὡς πᾶς' ἀπήνη πούς τε πρεσβύτου φιλεῖ</TextUnit>
    <TextUnit id="849" loc="848">χειρὸς θυραίας ἀναμένειν κουφίσματα.</TextUnit>
    <TextUnit id="850" loc="849">εἶἑν, πάρεσμεν: τί με καλεῖς σπουδῇ, Κρέον;</TextUnit>
    <TextUnit id="851" loc="850">οὔπω λελήσμεθ': ἀλλὰ σύλλεξαι σθένος</TextUnit>
    <TextUnit id="852" loc="851">καὶ πνεῦμ' ἄθροισον, αἶπος ἐκβαλὼν ὁδοῦ.</TextUnit>
    <TextUnit id="853" loc="852">κόπῳ παρεῖμαι γοῦν ̓Ερεχθειδῶν ἄπο</TextUnit>
    <TextUnit id="854" loc="853">δεῦρ' ἐκκομισθεὶς τῆς πάροιθεν ἡμέρας:</TextUnit>
    <TextUnit id="855" loc="854">κἀκεῖ γὰρ ἦν τις πόλεμος Εὐμόλπου δορός,</TextUnit>
    <TextUnit id="856" loc="855">οὗ καλλινίκους Κεκροπίδας ἔθηκ' ἐγώ:</TextUnit>
    <TextUnit id="857" loc="856">καὶ τόνδε χρυσοῦν στέφανον, ὡς ὁρᾷς, ἔχω</TextUnit>
    <TextUnit id="858" loc="857">λαβὼν ἀπαρχὰς πολεμίων σκυλευμάτων.</TextUnit>
    <TextUnit id="859" loc="858">οἰωνὸν ἐθέμην καλλίνικα σὰ στέφη:</TextUnit>
    <TextUnit id="860" loc="859">ἐν γὰρ κλύδωνι κείμεθ', ὥσπερ οἶσθα σύ,</TextUnit>
    <TextUnit id="861" loc="860">δορὸς Δαναϊδῶν, καὶ μέγας Θήβαις ἀγών.</TextUnit>
    <TextUnit id="862" loc="861">βασιλεὺς μὲν οὖν βέβηκε κοσμηθεὶς ὅπλοις</TextUnit>
    <TextUnit id="863" loc="862">ἤδη πρὸς ἀλκὴν ̓Ετεοκλῆς Μυκηνίδα:</TextUnit>
    <TextUnit id="864" loc="863">ἐμοὶ δ' ἐπέσταλκ' ἐκμαθεῖν σέθεν πάρα,</TextUnit>
    <TextUnit id="865" loc="864">τί δρῶντες ἂν μάλιστα σώσαιμεν πόλιν.</TextUnit>
    <TextUnit id="866" loc="865">̓Ετεοκλέους μὲν οὕνεκ' ἂν κλῄσας στόμα</TextUnit>
    <TextUnit id="867" loc="866">χρησμοὺς ἐπέσχον: σοὶ δ', ἐπεὶ χρῄζεις μαθεῖν,</TextUnit>
    <TextUnit id="868" loc="867">λέξω. νοσεῖ γὰρ ἥδε γῆ πάλαι, Κρέον,</TextUnit>
    <TextUnit id="869" loc="868">ἐξ οὗ 'τεκνώθη Λάιος βίᾳ θεῶν</TextUnit>
    <TextUnit id="870" loc="869">πόσιν τ' ἔφυσε μητρὶ μέλεον Οἰδίπουν:</TextUnit>
    <TextUnit id="871" loc="870">αἵ θ' αἱματωποὶ δεργμάτων διαφθοραὶ</TextUnit>
    <TextUnit id="872" loc="871">θεῶν σόφισμα κἀπίδειξις ̔Ελλάδι.</TextUnit>
    <TextUnit id="873" loc="872">ἃ συγκαλύψαι παῖδες Οἰδίπου χρόνῳ</TextUnit>
    <TextUnit id="874" loc="873">χρῄζοντες, ὡς δὴ θεοὺς ὑπεκδραμούμενοι,</TextUnit>
    <TextUnit id="875" loc="874">ἥμαρτον ἀμαθῶς: οὔτε γὰρ γέρα πατρὶ</TextUnit>
    <TextUnit id="876" loc="875">οὔτ' ἔξοδον διδόντες, ἄνδρα δυστυχῆ</TextUnit>
    <TextUnit id="877" loc="876">ἐξηγρίωσαν: ἐκ δ' ἔπνευς' αὐτοῖς ἀρὰς</TextUnit>
    <TextUnit id="878" loc="877">δεινάς, νοσῶν τε καὶ πρὸς ἠτιμασμένος.</TextUnit>
    <TextUnit id="879" loc="878">ἁγὼ τί οὐ δρῶν, ποῖα δ' οὐ λέγων ἔπη</TextUnit>
    <TextUnit id="880" loc="879">ἐς ἔχθος ἦλθον παισὶ τοῖσιν Οἰδίπου;</TextUnit>
    <TextUnit id="881" loc="880">ἐγγὺς δὲ θάνατος αὐτόχειρ αὐτοῖς, Κρέον:</TextUnit>
    <TextUnit id="882" loc="881">πολλοὶ δὲ νεκροὶ περὶ νεκροῖς πεπτωκότες</TextUnit>
    <TextUnit id="883" loc="882">̓Αργεῖα καὶ Καδμεῖα μείξαντες βέλη</TextUnit>
    <TextUnit id="884" loc="883">πικροὺς γόους δώσουσι Θηβαίᾳ χθονί.</TextUnit>
    <TextUnit id="885" loc="884">σύ τ' ὦ τάλαινα συγκατασκάπτῃ πόλι,</TextUnit>
    <TextUnit id="886" loc="885">εἰ μὴ λόγοισι τοῖς ἐμοῖς τὶς πείσεται.</TextUnit>
    <TextUnit id="887" loc="886">ἐκεῖνο μὲν γὰρ πρῶτον ἦν, τῶν Οἰδίπου</TextUnit>
    <TextUnit id="888" loc="887">μηδένα πολίτην μηδ' ἄνακτ' εἶναι χθονός,</TextUnit>
    <TextUnit id="889" loc="888">ὡς δαιμονῶντας κἀνατρέψοντας πόλιν.</TextUnit>
    <TextUnit id="890" loc="889">ἐπεὶ δὲ κρεῖσσον τὸ κακόν ἐστι τἀγαθοῦ,</TextUnit>
    <TextUnit id="891" loc="890">μί' ἔστιν ἄλλη μηχανὴ σωτηρίας.</TextUnit>
    <TextUnit id="892" loc="891">ἀλλ' — οὐ γὰρ εἰπεῖν οὔτ' ἐμοὶ τόδ' ἀσφαλὲς</TextUnit>
    <TextUnit id="893" loc="892">πικρόν τε τοῖσι τὴν τύχην κεκτημένοις</TextUnit>
    <TextUnit id="894" loc="893">πόλει παρασχεῖν φάρμακον σωτηρίας —</TextUnit>
    <TextUnit id="895" loc="894">ἄπειμι. χαίρεθ': εἷς γὰρ ὢν πολλῶν μέτα</TextUnit>
    <TextUnit id="896" loc="895">τὸ μέλλον, εἰ χρή, πείσομαι: τί γὰρ πάθω;</TextUnit>
    <TextUnit id="897" loc="896">ἐπίσχες αὐτοῦ, πρέσβυ.    μὴ 'πιλαμβάνου.</TextUnit>
    <TextUnit id="898" loc="897">μεῖνον, τί φεύγεις;    ἡ τύχη ς', ἀλλ' οὐκ ἐγώ.</TextUnit>
    <TextUnit id="899" loc="898">φράσον πολίταις καὶ πόλει σωτηρίαν.</TextUnit>
    <TextUnit id="900" loc="899">βούλῃ σὺ μέντοι κοὐχὶ βουλήσῃ τάχα.</TextUnit>
    <TextUnit id="901" loc="900">καὶ πῶς πατρῴαν γαῖαν οὐ σῷσαι θέλω;</TextUnit>
    <TextUnit id="902" loc="901">θέλεις ἀκοῦσαι δῆτα καὶ σπουδὴν ἔχεις;</TextUnit>
    <TextUnit id="903" loc="902">ἐς γὰρ τί μᾶλλον δεῖ προθυμίαν ἔχειν;</TextUnit>
    <TextUnit id="904" loc="903">κλύοις ἂν ἤδη τῶν ἐμῶν θεσπισμάτων.</TextUnit>
    <TextUnit id="905" loc="904">πρῶτον δ' ἐκεῖνο βούλομαι σαφῶς μαθεῖν,</TextUnit>
    <TextUnit id="906" loc="905">ποῦ 'στιν Μενοικεύς, ὅς με δεῦρ' ἐπήγαγεν;</TextUnit>
    <TextUnit id="907" loc="906">ὅδ' οὐ μακρὰν ἄπεστι, πλησίον δὲ σοῦ.</TextUnit>
    <TextUnit id="908" loc="907">ἀπελθέτω νυν θεσφάτων ἐμῶν ἑκάς.</TextUnit>
    <TextUnit id="909" loc="908">ἐμὸς πεφυκὼς παῖς ἃ δεῖ σιγήσεται.</TextUnit>
    <TextUnit id="910" loc="909">βούλῃ παρόντος δῆτά σοι τούτου φράσω;</TextUnit>
    <TextUnit id="911" loc="910">κλύων γὰρ ἂν τέρποιτο τῆς σωτηρίας.</TextUnit>
    <TextUnit id="912" loc="911">ἄκουε δή νυν θεσφάτων ἐμῶν ὁδόν:</TextUnit>
    <TextUnit id="913" loc="912">ἃ δρῶντες ἂν σώσαιτε Καδμείων πόλιν</TextUnit>
    <TextUnit id="914" loc="913">σφάξαι Μενοικέα τόνδε δεῖ ς' ὑπὲρ πάτρας,</TextUnit>
    <TextUnit id="915" loc="914">σὸν παῖδ', ἐπειδὴ τὴν τύχην αὐτὸς καλεῖς.</TextUnit>
    <TextUnit id="916" loc="915">τί φῄς; τίν' εἶπας τόνδε μῦθον, ὦ γέρον;</TextUnit>
    <TextUnit id="917" loc="916">ἅπερ πέφυκε, ταῦτα κἀνάγκη σὲ δρᾶν.</TextUnit>
    <TextUnit id="918" loc="917">ὦ πολλὰ λέξας ἐν βραχεῖ χρόνῳ κακά.</TextUnit>
    <TextUnit id="919" loc="918">σοί γ', ἀλλὰ πατρίδι μεγάλα καὶ σωτήρια.</TextUnit>
    <TextUnit id="920" loc="919">οὐκ ἔκλυον, οὐκ ἤκουσα: χαιρέτω πόλις.</TextUnit>
    <TextUnit id="921" loc="920">ἁνὴρ ὅδ' οὐκέθ' αὑτός: ἐκνεύει πάλιν.</TextUnit>
    <TextUnit id="922" loc="921">χαίρων ἴθ': οὐ γὰρ σῶν με δεῖ μαντευμάτων.</TextUnit>
    <TextUnit id="923" loc="922">ἀπόλωλεν ἡ ἀλήθει', ἐπεὶ σὺ δυστυχεῖς;</TextUnit>
    <TextUnit id="924" loc="923">ὦ πρός σε γονάτων καὶ γερασμίου τριχὸς —</TextUnit>
    <TextUnit id="925" loc="924">τί προσπίτνεις με; δυσφύλακτ' αἰτῇ κακά.</TextUnit>
    <TextUnit id="926" loc="925">σίγα: πόλει δὲ τούσδε μὴ λέξῃς λόγους.</TextUnit>
    <TextUnit id="927" loc="926">ἀδικεῖν κελεύεις μ': οὐ σιωπήσαιμεν ἄν.</TextUnit>
    <TextUnit id="928" loc="927">τί δή με δράσεις; παῖδά μου κατακτενεῖς;</TextUnit>
    <TextUnit id="929" loc="928">ἄλλοις μελήσει ταῦτ', ἐμοὶ δ' εἰρήσεται.</TextUnit>
    <TextUnit id="930" loc="929">ἐκ τοῦ δ' ἐμοὶ τόδ' ἦλθε καὶ τέκνῳ κακόν;</TextUnit>
    <TextUnit id="931" loc="930">ὀρθῶς μ' ἐρωτᾷς κεἰς ἀγῶν' ἔρχῃ λόγων.</TextUnit>
    <TextUnit id="932" loc="931">δεῖ τόνδε θαλάμαις, οὗ δράκων ὁ γηγενὴς</TextUnit>
    <TextUnit id="933" loc="932">ἐγένετο Δίρκης ναμάτων ἐπίσκοπος,</TextUnit>
    <TextUnit id="934" loc="933">σφαγέντα φόνιον αἷμα γῇ δοῦναι χοὰς</TextUnit>
    <TextUnit id="935" loc="934">Κάδμου, παλαιῶν ̓́Αρεος ἐκ μηνιμάτων,</TextUnit>
    <TextUnit id="936" loc="935">ὃς γηγενεῖ δράκοντι τιμωρεῖ φόνον.</TextUnit>
    <TextUnit id="937" loc="936">καὶ ταῦτα δρῶντες σύμμαχον κτήσεσθ' ̓́Αρη.</TextUnit>
    <TextUnit id="938" loc="937">χθὼν δ' ἀντὶ καρποῦ καρπὸν ἀντί θ' αἵματος</TextUnit>
    <TextUnit id="939" loc="938">αἷμ' ἢν λάβῃ βρότειον, ἕξετ' εὐμενῆ</TextUnit>
    <TextUnit id="940" loc="939">γῆν, ἥ ποθ' ἡμῖν χρυσοπήληκα στάχυν</TextUnit>
    <TextUnit id="941" loc="940">σπαρτῶν ἀνῆκεν: ἐκ γένους δὲ δεῖ θανεῖν</TextUnit>
    <TextUnit id="942" loc="941">τοῦδ', ὃς δράκοντος γένυος ἐκπέφυκε παῖς.</TextUnit>
    <TextUnit id="943" loc="942">σὺ δ' ἐνθάδ' ἡμῖν λοιπὸς εἶ σπαρτῶν γένους</TextUnit>
    <TextUnit id="944" loc="943">ἀκέραιος, ἔκ τε μητρὸς ἀρσένων τ' ἄπο,</TextUnit>
    <TextUnit id="945" loc="944">οἱ σοί τε παῖδες. Αἵμονος μὲν οὖν γάμοι</TextUnit>
    <TextUnit id="946" loc="945">σφαγὰς ἀπείργους'. οὐ γάρ ἐστιν ᾔθεος:</TextUnit>
    <TextUnit id="947" loc="946">κεἰ μὴ γὰρ εὐνῆς ἥψατ', ἀλλ' ἔχει λέχος.</TextUnit>
    <TextUnit id="948" loc="947">οὗτος δὲ πῶλος τῇδ' ἀνειμένος πόλει</TextUnit>
    <TextUnit id="949" loc="948">θανὼν πατρῴαν γαῖαν ἐκσώσειεν ἄν.</TextUnit>
    <TextUnit id="950" loc="949">πικρὸν δ' ̓Αδράστῳ νόστον ̓Αργείοισί τε</TextUnit>
    <TextUnit id="951" loc="950">θήσει, μέλαιναν κῆρ' ἐπ' ὄμμασιν βαλών,</TextUnit>
    <TextUnit id="952" loc="951">κλεινάς τε Θήβας. τοῖνδ' ἑλοῦ δυοῖν πότμοιν</TextUnit>
    <TextUnit id="953" loc="952">τὸν ἕτερον: ἢ γὰρ παῖδα σῷσον ἢ πόλιν.</TextUnit>
    <TextUnit id="954" loc="953">τὰ μὲν παρ' ἡμῶν πάντ' ἔχεις: ἡγοῦ, τέκνον,</TextUnit>
    <TextUnit id="955" loc="954">πρὸς οἶκον. ὅστις δ' ἐμπύρῳ χρῆται τέχνῃ,</TextUnit>
    <TextUnit id="956" loc="955">μάταιος: ἢν μὲν ἐχθρὰ σημήνας τύχῃ,</TextUnit>
    <TextUnit id="957" loc="956">πικρὸς καθέστηχ' οἷς ἂν οἰωνοσκοπῇ:</TextUnit>
    <TextUnit id="958" loc="957">ψευδῆ δ' ὑπ' οἴκτου τοῖσι χρωμένοις λέγων</TextUnit>
    <TextUnit id="959" loc="958">ἀδικεῖ τὰ τῶν θεῶν. Φοῖβον ἀνθρώποις μόνον</TextUnit>
    <TextUnit id="960" loc="959">χρῆν θεσπιῳδεῖν, ὃς δέδοικεν οὐδένα.</TextUnit>
    <TextUnit id="961" loc="960">Κρέον, τί σιγᾷς γῆρυν ἄφθογγον σχάσας;</TextUnit>
    <TextUnit id="962" loc="961">κἀμοὶ γὰρ οὐδὲν ἧσσον ἔκπληξις πάρα.</TextUnit>
    <TextUnit id="963" loc="962">τί δ' ἄν τις εἴποι; δῆλον οἵ γ' ἐμοὶ λόγοι.</TextUnit>
    <TextUnit id="964" loc="963">ἐγὼ γὰρ οὔποτ' ἐς τόδ' εἶμι συμφορᾶς,</TextUnit>
    <TextUnit id="965" loc="964">ὥστε σφαγέντα παῖδα προσθεῖναι πόλει.</TextUnit>
    <TextUnit id="966" loc="965">πᾶσιν γὰρ ἀνθρώποισι φιλότεκνος βίος,</TextUnit>
    <TextUnit id="967" loc="966">οὐδ' ἂν τὸν αὑτοῦ παῖδά τις δοίη κτανεῖν.</TextUnit>
    <TextUnit id="968" loc="967">μή μ' εὐλογείτω τἀμά τις κτείνων τέκνα.</TextUnit>
    <TextUnit id="969" loc="968">αὐτὸς δ' — ἐν ὡραίῳ γὰρ ἕσταμεν βίου —</TextUnit>
    <TextUnit id="970" loc="969">θνῄσκειν ἕτοιμος πατρίδος ἐκλυτήριον.</TextUnit>
    <TextUnit id="971" loc="970">ἀλλ' εἶα, τέκνον, πρὶν μαθεῖν πᾶσαν πόλιν,</TextUnit>
    <TextUnit id="972" loc="971">ἀκόλαστ' ἐάσας μάντεων θεσπίσματα,</TextUnit>
    <TextUnit id="973" loc="972">φεῦγ' ὡς τάχιστα τῆσδ' ἀπαλλαχθεὶς χθονός:</TextUnit>
    <TextUnit id="974" loc="973">λέξει γὰρ ἀρχαῖς καὶ στρατηλάταις τάδε,</TextUnit>
    <TextUnit id="975" loc="974">πύλας ἐφ' ἑπτὰ καὶ λοχαγέτας μολών:</TextUnit>
    <TextUnit id="976" loc="975">κἂν μὲν φθάσωμεν, ἔστι σοι σωτηρία:</TextUnit>
    <TextUnit id="977" loc="976">ἢν δ' ὑστερήσῃς, οἰχόμεσθα, κατθανῇ.</TextUnit>
    <TextUnit id="978" loc="977">ποῖ δῆτα φεύγω; τίνα πόλιν; τίνα ξένων;</TextUnit>
    <TextUnit id="979" loc="978">ὅπου χθονὸς τῆσδ' ἐκποδὼν μάλιστ' ἔσῃ.</TextUnit>
    <TextUnit id="980" loc="979">οὐκοῦν σὲ φράζειν εἰκός, ἐκπονεῖν δ' ἐμέ.</TextUnit>
    <TextUnit id="981" loc="980">Δελφοὺς περάσας —    ποῖ με χρή, πάτερ, μολεῖν;</TextUnit>
    <TextUnit id="982" loc="981">Αἰτωλίδ' ἐς γῆν.    ἐκ δὲ τῆσδε ποῖ περῶ;</TextUnit>
    <TextUnit id="983" loc="982">Θεσπρωτὸν οὖδας.    σεμνὰ Δωδώνης βάθρα;</TextUnit>
    <TextUnit id="984" loc="983">ἔγνως.    τί δὴ τόδ' ἔρυμά μοι γενήσεται;</TextUnit>
    <TextUnit id="985" loc="984">πόμπιμος ὁ δαίμων.    χρημάτων δὲ τίς πόρος;</TextUnit>
    <TextUnit id="986" loc="985">ἐγὼ πορεύσω χρυσόν.    εὖ λέγεις, πάτερ.</TextUnit>
    <TextUnit id="987" loc="986">χώρει νυν: ὡς σὴν πρὸς κασιγνήτην μολών,</TextUnit>
    <TextUnit id="988" loc="987">ἧς πρῶτα μαστὸν εἵλκυς', ̓Ιοκάστην λέγω,</TextUnit>
    <TextUnit id="989" loc="988">μητρὸς στερηθεὶς ὀρφανός τ' ἀποζυγείς —</TextUnit>
    <TextUnit id="990" loc="989">προσηγορήσων εἶμι καὶ σῴσων βίον.</TextUnit>
    <TextUnit id="991" loc="990">ἀλλ' εἶα, χώρει: μὴ τὸ σὸν κωλυέτω. —</TextUnit>
    <TextUnit id="992" loc="991">γυναῖκες, ὡς εὖ πατρὸς ἐξεῖλον φόβον,</TextUnit>
    <TextUnit id="993" loc="992">κλέψας λόγοισιν, ὥσθ' ἃ βούλομαι τυχεῖν:</TextUnit>
    <TextUnit id="994" loc="993">ὅς μ' ἐκκομίζει, πόλιν ἀποστερῶν τύχης,</TextUnit>
    <TextUnit id="995" loc="994">καὶ δειλίᾳ δίδωσι. καὶ συγγνωστὰ μὲν</TextUnit>
    <TextUnit id="996" loc="995">γέροντι, τοὐμὸν δ' οὐχὶ συγγνώμην ἔχει,</TextUnit>
    <TextUnit id="997" loc="996">προδότην γενέσθαι πατρίδος ἥ μ' ἐγείνατο.</TextUnit>
    <TextUnit id="998" loc="997">ὡς οὖν ἂν εἰδῆτ', εἶμι καὶ σῴσω πόλιν</TextUnit>
    <TextUnit id="999" loc="998">ψυχήν τε δώσω τῆσδ' ὑπερθανεῖν χθονός.</TextUnit>
    <TextUnit id="1000" loc="999">αἰσχρὸν γάρ: οἱ μὲν θεσφάτων ἐλεύθεροι</TextUnit>
    <TextUnit id="1001" loc="1000">κοὐκ εἰς ἀνάγκην δαιμόνων ἀφιγμένοι</TextUnit>
    <TextUnit id="1002" loc="1001">στάντες παρ' ἀσπίδ' οὐκ ὀκνήσουσιν θανεῖν,</TextUnit>
    <TextUnit id="1003" loc="1002">πύργων πάροιθε μαχόμενοι πάτρας ὕπερ:</TextUnit>
    <TextUnit id="1004" loc="1003">ἐγὼ δέ, πατέρα καὶ κασίγνητον προδοὺς</TextUnit>
    <TextUnit id="1005" loc="1004">πόλιν τ' ἐμαυτοῦ, δειλὸς ὣς ἔξω χθονὸς</TextUnit>
    <TextUnit id="1006" loc="1005">ἄπειμ': ὅπου δ' ἂν ζῶ, κακὸς φανήσομαι.</TextUnit>
    <TextUnit id="1007" loc="1006">μὰ τὸν μετ' ἄστρων Ζῆν' ̓́Αρη τε φοίνιον,</TextUnit>
    <TextUnit id="1008" loc="1007">ὃς τοὺς ὑπερτείλαντας ἐκ γαίας ποτὲ</TextUnit>
    <TextUnit id="1009" loc="1008">Σπαρτοὺς ἄνακτας τῆσδε γῆς ἱδρύσατο.</TextUnit>
    <TextUnit id="1010" loc="1009">ἀλλ' εἶμι καὶ στὰς ἐξ ἐπάλξεων ἄκρων</TextUnit>
    <TextUnit id="1011" loc="1010">σφάξας ἐμαυτὸν σηκὸν ἐς μελαμβαθῆ</TextUnit>
    <TextUnit id="1012" loc="1011">δράκοντος, ἔνθ' ὁ μάντις ἐξηγήσατο,</TextUnit>
    <TextUnit id="1013" loc="1012">ἐλευθερώσω γαῖαν: εἴρηται λόγος.</TextUnit>
    <TextUnit id="1014" loc="1013">στείχω δέ, θανάτου δῶρον οὐκ αἰσχρὸν πόλει</TextUnit>
    <TextUnit id="1015" loc="1014">δώσων, νόσου δὲ τήνδ' ἀπαλλάξω χθόνα.</TextUnit>
    <TextUnit id="1016" loc="1015">εἰ γὰρ λαβὼν ἕκαστος ὅ τι δύναιτό τις</TextUnit>
    <TextUnit id="1017" loc="1016">χρηστὸν διέλθοι τοῦτο κἀς κοινὸν φέροι</TextUnit>
    <TextUnit id="1018" loc="1017">πατρίδι, κακῶν ἂν αἱ πόλεις ἐλασσόνων</TextUnit>
    <TextUnit id="1019" loc="1018">πειρώμεναι τὸ λοιπὸν εὐτυχοῖεν ἄν.</TextUnit>
    <TextUnit id="1020" loc="1019">ἔβας ἔβας,</TextUnit>
    <TextUnit id="1021" loc="1020">ὦ πτεροῦσσα, γᾶς λόχευμα</TextUnit>
    <TextUnit id="1022" loc="1020">νερτέρου τ' ̓Εχίδνας,</TextUnit>
    <TextUnit id="1023" loc="1021">Καδμείων ἁρπαγά,</TextUnit>
    <TextUnit id="1024" loc="1022">πολύφθορος πολύστονος</TextUnit>
    <TextUnit id="1025" loc="1023">μειξοπάρθενος,</TextUnit>
    <TextUnit id="1026" loc="1024">δάιον τέρας,</TextUnit>
    <TextUnit id="1027" loc="1025">φοιτάσι πτεροῖς</TextUnit>
    <TextUnit id="1028" loc="1025">χαλαῖσί τ' ὠμοσίτοις:</TextUnit>
    <TextUnit id="1029" loc="1026">Διρκαίων ἅ ποτ' ἐκ</TextUnit>
    <TextUnit id="1030" loc="1027">τόπων νέους πεδαίρους'</TextUnit>
    <TextUnit id="1031" loc="1028">ἄλυρον ἀμφὶ μοῦσαν</TextUnit>
    <TextUnit id="1032" loc="1029">ὀλομέναν τ' ̓Ερινὺν</TextUnit>
    <TextUnit id="1033" loc="1030">ἔφερες ἔφερες ἄχεα πατρίδι</TextUnit>
    <TextUnit id="1034" loc="1031">φόνια: φόνιος ἐκ θεῶν</TextUnit>
    <TextUnit id="1035" loc="1032">ὃς τάδ' ἦν ὁ πράξας.</TextUnit>
    <TextUnit id="1036" loc="1033">ἰάλεμοι δὲ ματέρων,</TextUnit>
    <TextUnit id="1037" loc="1034">ἰάλεμοι δὲ παρθένων</TextUnit>
    <TextUnit id="1038" loc="1035">ἐστέναζον οἴκοις:</TextUnit>
    <TextUnit id="1039" loc="1036">ἰηιήιον βοάν,</TextUnit>
    <TextUnit id="1040" loc="1037">ἰηιήιον μέλος,</TextUnit>
    <TextUnit id="1041" loc="1038">ἄλλος ἄλλ' ἐπωτότυζε</TextUnit>
    <TextUnit id="1042" loc="1039">διαδοχαῖς ἀνὰ πτόλιν.</TextUnit>
    <TextUnit id="1043" loc="1040">βροντᾷ δὲ στεναγμὸς</TextUnit>
    <TextUnit id="1044" loc="1040">ἀχά τ' ἦν ὅμοιος,</TextUnit>
    <TextUnit id="1045" loc="1041">ὁπότε πόλεος ἀφανίσειεν</TextUnit>
    <TextUnit id="1046" loc="1042">ἁ πτεροῦσσα παρθένος τιν' ἀνδρῶν.</TextUnit>
    <TextUnit id="1047" loc="1043">χρόνῳ δ' ἔβα</TextUnit>
    <TextUnit id="1048" loc="1044">Πυθίαις ἀποστολαῖσιν</TextUnit>
    <TextUnit id="1049" loc="1045">Οἰδίπους ὁ τλάμων</TextUnit>
    <TextUnit id="1050" loc="1045">Θηβαίαν τάνδε γᾶν</TextUnit>
    <TextUnit id="1051" loc="1046">τότ' ἀσμένοις, πάλιν δ' ἄχη:</TextUnit>
    <TextUnit id="1052" loc="1047">ματρὶ γὰρ γάμους</TextUnit>
    <TextUnit id="1053" loc="1048">δυσγάμους τάλας</TextUnit>
    <TextUnit id="1054" loc="1049">καλλίνικος ὢν</TextUnit>
    <TextUnit id="1055" loc="1050">αἰνιγμάτων συνάπτει,</TextUnit>
    <TextUnit id="1056" loc="1050">μιαίνει δὲ πτόλιν:</TextUnit>
    <TextUnit id="1057" loc="1051">δι' αἱμάτων δ' ἀμείβει</TextUnit>
    <TextUnit id="1058" loc="1052">μυσαρὸν εἰς ἀγῶνα</TextUnit>
    <TextUnit id="1059" loc="1053">καταβαλὼν ἀραῖσι</TextUnit>
    <TextUnit id="1060" loc="1054">τέκεα μέλεος. ἀγάμεθ' ἀγάμεθ',</TextUnit>
    <TextUnit id="1061" loc="1055">ὃς ἐπὶ θάνατον οἴχεται</TextUnit>
    <TextUnit id="1062" loc="1056">γᾶς ὑπὲρ πατρῴας,</TextUnit>
    <TextUnit id="1063" loc="1057">Κρέοντι μὲν λιπὼν γόους,</TextUnit>
    <TextUnit id="1064" loc="1058">τὰ δ' ἑπτάπυργα κλῇθρα γᾶς</TextUnit>
    <TextUnit id="1065" loc="1059">καλλίνικα θήσων.</TextUnit>
    <TextUnit id="1066" loc="1060">γενοίμεθ' ὧδε ματέρες</TextUnit>
    <TextUnit id="1067" loc="1061">γενοίμεθ' εὔτεκνοι, φίλα</TextUnit>
    <TextUnit id="1068" loc="1062">Παλλάς, ἃ δράκοντος αἷμα</TextUnit>
    <TextUnit id="1069" loc="1063">λιθόβολον κατειργάσω,</TextUnit>
    <TextUnit id="1070" loc="1064">Καδμείαν μέριμναν</TextUnit>
    <TextUnit id="1071" loc="1065">ὁρμήσας' ἐπ' ἔργον,</TextUnit>
    <TextUnit id="1072" loc="1065">ὅθεν ἐπέσυτο τάνδε γαῖαν</TextUnit>
    <TextUnit id="1073" loc="1066">ἁρπαγαῖσι δαιμόνων τις ἄτα.</TextUnit>
    <TextUnit id="1074" loc="1067">ὠή, τίς ἐν πύλαισι δωμάτων κυρεῖ;</TextUnit>
    <TextUnit id="1075" loc="1068">ἀνοίγετ': ἐκπορεύετ' ̓Ιοκάστην δόμων.</TextUnit>
    <TextUnit id="1076" loc="1069">ὠὴ μάλ' αὖθις: διὰ μακροῦ μέν, ἀλλ' ὅμως</TextUnit>
    <TextUnit id="1077" loc="1070">ἔξελθ', ἄκουσον, Οἰδίπου κλεινὴ δάμαρ,</TextUnit>
    <TextUnit id="1078" loc="1071">λήξας' ὀδυρμῶν πενθίμων τε δακρύων.</TextUnit>
    <TextUnit id="1079" loc="1072">ὦ φίλτατ', οὔ που ξυμφορὰν ἥκεις φέρων</TextUnit>
    <TextUnit id="1080" loc="1073">̓Ετεοκλέους θανόντος, οὗ παρ' ἀσπίδα</TextUnit>
    <TextUnit id="1081" loc="1074">βέβηκας αἰεὶ πολεμίων εἴργων βέλη;</TextUnit>
    <TextUnit id="1082" loc="1075">τί μοί ποθ' ἥκεις καινὸν ἀγγελῶν ἔπος;</TextUnit>
    <TextUnit id="1083" loc="1076">τέθνηκεν ἢ ζῇ παῖς ἐμός; σήμαινέ μοι.</TextUnit>
    <TextUnit id="1084" loc="1077">ζῇ, μὴ τρέσῃς τόδ', ὥς ς' ἀπαλλάξω φόβου.</TextUnit>
    <TextUnit id="1085" loc="1078">τί δ'; ἑπτάπυργοι πῶς ἔχουσι περιβολαί;</TextUnit>
    <TextUnit id="1086" loc="1079">ἑστᾶς' ἄθραυστοι, κοὐκ ἀνήρπασται πόλις.</TextUnit>
    <TextUnit id="1087" loc="1080">ἦλθον δὲ πρὸς κίνδυνον ̓Αργείου δορός;</TextUnit>
    <TextUnit id="1088" loc="1081">ἀκμήν γ' ἐπ' αὐτήν: ἀλλ' ὁ Καδμείων ̓́Αρης</TextUnit>
    <TextUnit id="1089" loc="1082">κρείσσων κατέστη τοῦ Μυκηναίου δορός.</TextUnit>
    <TextUnit id="1090" loc="1083">ἓν εἰπὲ πρὸς θεῶν, εἴ τι Πολυνείκους πέρι</TextUnit>
    <TextUnit id="1091" loc="1084">οἶσθ': ὡς μέλει μοι καὶ τόδ', εἰ λεύσσει φάος.</TextUnit>
    <TextUnit id="1092" loc="1085">ζῇ σοι ξυνωρὶς ἐς τόδ' ἡμέρας τέκνων.</TextUnit>
    <TextUnit id="1093" loc="1086">εὐδαιμονοίης. πῶς γὰρ ̓Αργείων δόρυ</TextUnit>
    <TextUnit id="1094" loc="1087">πυλῶν ἀπεστήσασθε πυργηρούμενοι;</TextUnit>
    <TextUnit id="1095" loc="1088">λέξον, γέροντα τυφλὸν ὡς κατὰ στέγας</TextUnit>
    <TextUnit id="1096" loc="1089">ἐλθοῦσα τέρψω, τῆσδε γῆς σεσῳσμένης.</TextUnit>
    <TextUnit id="1097" loc="1090">ἐπεὶ Κρέοντος παῖς ὁ γῆς ὑπερθανὼν</TextUnit>
    <TextUnit id="1098" loc="1091">πύργων ἐπ' ἄκρων στὰς μελάνδετον ξίφος</TextUnit>
    <TextUnit id="1099" loc="1092">λαιμῶν διῆκε τῇδε γῇ σωτήριον,</TextUnit>
    <TextUnit id="1100" loc="1093">λόχους ἔνειμεν ἑπτὰ καὶ λοχαγέτας</TextUnit>
    <TextUnit id="1101" loc="1094">πύλας ἐφ' ἑπτά, φύλακας ̓Αργείου δορός,</TextUnit>
    <TextUnit id="1102" loc="1095">σὸς παῖς, ἐφέδρους δ' ἱππότας μὲν ἱππόταις</TextUnit>
    <TextUnit id="1103" loc="1096">ἔταξ', ὁπλίτας δ' ἀσπιδηφόροις ἔπι,</TextUnit>
    <TextUnit id="1104" loc="1097">ὡς τῷ νοσοῦντι τειχέων εἴη δορὸς</TextUnit>
    <TextUnit id="1105" loc="1098">ἀλκὴ δι' ὀλίγου. περγάμων δ' ἀπ' ὀρθίων</TextUnit>
    <TextUnit id="1106" loc="1099">λεύκασπιν εἰσορῶμεν ̓Αργείων στρατὸν</TextUnit>
    <TextUnit id="1107" loc="1100">Τευμησὸν ἐκλιπόντα, καὶ τάφρου πέλας</TextUnit>
    <TextUnit id="1108" loc="1101">δρόμῳ ξυνῆψαν ἄστυ Καδμείας χθονός.</TextUnit>
    <TextUnit id="1109" loc="1102">παιὰν δὲ καὶ σάλπιγγες ἐκελάδουν ὁμοῦ</TextUnit>
    <TextUnit id="1110" loc="1103">ἐκεῖθεν ἔκ τε τειχέων ἡμῶν πάρα.</TextUnit>
    <TextUnit id="1111" loc="1104">καὶ πρῶτα μὲν προσῆγε Νηίταις πύλαις</TextUnit>
    <TextUnit id="1112" loc="1105">λόχον πυκναῖσιν ἀσπίσιν πεφρικότα</TextUnit>
    <TextUnit id="1113" loc="1106">ὁ τῆς κυναγοῦ Παρθενοπαῖος ἔκγονος,</TextUnit>
    <TextUnit id="1114" loc="1107">ἐπίσημ' ἔχων οἰκεῖον ἐν μέσῳ σάκει,</TextUnit>
    <TextUnit id="1115" loc="1108">ἑκηβόλοις τόξοισιν ̓Αταλάντην κάπρον</TextUnit>
    <TextUnit id="1116" loc="1109">χειρουμένην Αἰτωλόν. ἐς δὲ Προιτίδας</TextUnit>
    <TextUnit id="1117" loc="1110">πύλας ἐχώρει σφάγι' ἔχων ἐφ' ἅρματι</TextUnit>
    <TextUnit id="1118" loc="1111">ὁ μάντις ̓Αμφιάραος, οὐ σημεῖ' ἔχων</TextUnit>
    <TextUnit id="1119" loc="1112">ὑβρισμέν', ἀλλὰ σωφρόνως ἄσημ' ὅπλα.</TextUnit>
    <TextUnit id="1120" loc="1113">̓Ωγύγια δ' ἐς πυλώμαθ' ̔Ιππομέδων ἄναξ</TextUnit>
    <TextUnit id="1121" loc="1114">ἔστειχ' ἔχων σημεῖον ἐν μέσῳ σάκει</TextUnit>
    <TextUnit id="1122" loc="1115">στικτοῖς Πανόπτην ὄμμασιν δεδορκότα,</TextUnit>
    <TextUnit id="1123" loc="1116">τὰ μὲν σὺν ἄστρων ἐπιτολαῖσιν ὄμματα</TextUnit>
    <TextUnit id="1124" loc="1117">βλέποντα, τὰ δὲ κρύπτοντα δυνόντων μέτα,</TextUnit>
    <TextUnit id="1125" loc="1118">ὡς ὕστερον θανόντος εἰσορᾶν παρῆν.</TextUnit>
    <TextUnit id="1126" loc="1119">̔Ομολωίσιν δὲ τάξιν εἶχε πρὸς πύλαις</TextUnit>
    <TextUnit id="1127" loc="1120">Τυδεύς, λέοντος δέρος ἔχων ἐπ' ἀσπίδι</TextUnit>
    <TextUnit id="1128" loc="1121">χαίτῃ πεφρικός: δεξιᾷ δὲ λαμπάδα</TextUnit>
    <TextUnit id="1129" loc="1122">Τιτὰν Προμηθεὺς ἔφερεν ὡς πρήσων πόλιν.</TextUnit>
    <TextUnit id="1130" loc="1123">ὁ σὸς δὲ Κρηναίαισι Πολυνείκης πύλαις</TextUnit>
    <TextUnit id="1131" loc="1124">̓́Αρη προσῆγε: Ποτνιάδες δ' ἐπ' ἀσπίδι</TextUnit>
    <TextUnit id="1132" loc="1125">ἐπίσημα πῶλοι δρομάδες ἐσκίρτων φόβῳ,</TextUnit>
    <TextUnit id="1133" loc="1126">εὖ πως στρόφιγξιν ἔνδοθεν κυκλούμεναι</TextUnit>
    <TextUnit id="1134" loc="1127">πόρπαχ' ὑπ' αὐτόν, ὥστε μαίνεσθαι δοκεῖν.</TextUnit>
    <TextUnit id="1135" loc="1128">ὁ δ' οὐκ ἔλασσον ̓́Αρεος ἐς μάχην φρονῶν</TextUnit>
    <TextUnit id="1136" loc="1129">Καπανεὺς προσῆγε λόχον ἐπ' ̓Ηλέκτραις πύλαις:</TextUnit>
    <TextUnit id="1137" loc="1130">σιδηρονώτοις δ' ἀσπίδος τύποις ἐπῆν</TextUnit>
    <TextUnit id="1138" loc="1131">γίγας ἐπ' ὤμοις γηγενὴς ὅλην πόλιν</TextUnit>
    <TextUnit id="1139" loc="1132">φέρων μοχλοῖσιν ἐξανασπάσας βάθρων,</TextUnit>
    <TextUnit id="1140" loc="1133">ὑπόνοιαν ἡμῖν οἷα πείσεται πόλις.</TextUnit>
    <TextUnit id="1141" loc="1134">ταῖς δ' ἑβδόμαις ̓́Αδραστος ἐν πύλαισιν ἦν,</TextUnit>
    <TextUnit id="1142" loc="1135">ἑκατὸν ἐχίδναις ἀσπίδ' ἐκπληρῶν γραφῇ,</TextUnit>
    <TextUnit id="1143" loc="1136">ὕδρας ἔχων λαιοῖσιν ἐν βραχίοσιν</TextUnit>
    <TextUnit id="1144" loc="1137">̓Αργεῖον αὔχημ': ἐκ δὲ τειχέων μέσων</TextUnit>
    <TextUnit id="1145" loc="1138">δράκοντες ἔφερον τέκνα Καδμείων γνάθοις.</TextUnit>
    <TextUnit id="1146" loc="1139">παρῆν δ' ἑκάστου τῶνδέ μοι θεάματα</TextUnit>
    <TextUnit id="1147" loc="1140">ξύνθημα παρφέροντι ποιμέσιν λόχων.</TextUnit>
    <TextUnit id="1148" loc="1141">καὶ πρῶτα μὲν τόξοισι καὶ μεσαγκύλοις</TextUnit>
    <TextUnit id="1149" loc="1142">ἐμαρνάμεσθα σφενδόναις θ' ἑκηβόλοις</TextUnit>
    <TextUnit id="1150" loc="1143">πετρῶν τ' ἀραγμοῖς: ὡς δ' ἐνικῶμεν μάχῃ,</TextUnit>
    <TextUnit id="1151" loc="1144">ἔκλαγξε Τυδεὺς καὶ σὸς ἐξαίφνης γόνος:</TextUnit>
    <TextUnit id="1152" loc="1145">ὦ τέκνα Δαναῶν, πρὶν κατεξάνθαι βολαῖς,</TextUnit>
    <TextUnit id="1153" loc="1146">τί μέλλετ' ἄρδην πάντες ἐμπίπτειν πύλαις,</TextUnit>
    <TextUnit id="1154" loc="1147">γυμνῆτες ἱππῆς ἁρμάτων τ' ἐπιστάται;</TextUnit>
    <TextUnit id="1155" loc="1148">ἠχῆς δ' ὅπως ἤκουσαν, οὔτις ἀργὸς ἦν:</TextUnit>
    <TextUnit id="1156" loc="1149">πολλοὶ δ' ἔπιπτον κρᾶτας αἱματούμενοι,</TextUnit>
    <TextUnit id="1157" loc="1150">ἡμῶν τ' ἐς οὖδας εἶδες ἂν πρὸ τειχέων</TextUnit>
    <TextUnit id="1158" loc="1151">πυκνοὺς κυβιστητῆρας ἐκπεπνευκότας:</TextUnit>
    <TextUnit id="1159" loc="1152">ξηρὰν δ' ἔδευον γαῖαν αἵματος ῥοαῖς.</TextUnit>
    <TextUnit id="1160" loc="1153">ὁ δ' ̓Αρκάς, οὐκ ̓Αργεῖος, ̓Αταλάντης γόνος</TextUnit>
    <TextUnit id="1161" loc="1154">τυφὼς πύλαισιν ὥς τις ἐμπεσὼν βοᾷ</TextUnit>
    <TextUnit id="1162" loc="1155">πῦρ καὶ δικέλλας, ὡς κατασκάψων πόλιν:</TextUnit>
    <TextUnit id="1163" loc="1156">ἀλλ' ἔσχε μαργῶντ' αὐτὸν ἐναλίου θεοῦ</TextUnit>
    <TextUnit id="1164" loc="1157">Περικλύμενος παῖς λᾶαν ἐμβαλὼν κάρᾳ</TextUnit>
    <TextUnit id="1165" loc="1158">ἁμαξοπληθῆ, γεῖς' ἐπάλξεων ἄπο:</TextUnit>
    <TextUnit id="1166" loc="1159">ξανθὸν δὲ κρᾶτα διεπάλυνε καὶ ῥαφὰς</TextUnit>
    <TextUnit id="1167" loc="1160">ἔρρηξεν ὀστέων, ἄρτι δ' οἰνωπὸν γένυν</TextUnit>
    <TextUnit id="1168" loc="1161">καθῃμάτωσεν: οὐδ' ἀποίσεται βίον</TextUnit>
    <TextUnit id="1169" loc="1162">τῇ καλλιτόξῳ μητρὶ Μαινάλου κόρῃ.</TextUnit>
    <TextUnit id="1170" loc="1163">ἐπεὶ δὲ τάσδ' ἐσεῖδεν εὐτυχεῖς πύλας,</TextUnit>
    <TextUnit id="1171" loc="1164">ἄλλας ἐπῄει παῖς σός, εἱπόμην δ' ἐγώ.</TextUnit>
    <TextUnit id="1172" loc="1165">ὁρῶ δὲ Τυδέα καὶ παρασπιστὰς πυκνοὺς</TextUnit>
    <TextUnit id="1173" loc="1166">Αἰτωλίσιν λόγχαισιν εἰς ἄκρον στόμα</TextUnit>
    <TextUnit id="1174" loc="1167">πύργων ἀκοντίζοντας, ὥστ' ἐπάλξεων</TextUnit>
    <TextUnit id="1175" loc="1168">λιπεῖν ἐρίπνας φυγάδας: ἀλλά νιν πάλιν</TextUnit>
    <TextUnit id="1176" loc="1169">κυναγὸς ὡσεὶ παῖς σὸς ἐξαθροίζεται,</TextUnit>
    <TextUnit id="1177" loc="1170">πύργοις δ' ἐπέστης' αὖθις. ἐς δ' ἄλλας πύλας</TextUnit>
    <TextUnit id="1178" loc="1171">ἠπειγόμεσθα, τοῦτο παύσαντες νοσοῦν.</TextUnit>
    <TextUnit id="1179" loc="1172">Καπανεὺς δὲ πῶς εἴποιμ' ἂν ὡς ἐμαίνετο;</TextUnit>
    <TextUnit id="1180" loc="1173">μακραύχενος γὰρ κλίμακος προσαμβάσεις</TextUnit>
    <TextUnit id="1181" loc="1174">ἔχων ἐχώρει, καὶ τοσόνδ' ἐκόμπασε,</TextUnit>
    <TextUnit id="1182" loc="1175">μηδ' ἂν τὸ σεμνὸν πῦρ νιν εἰργαθεῖν Διὸς</TextUnit>
    <TextUnit id="1183" loc="1176">τὸ μὴ οὐ κατ' ἄκρων περγάμων ἑλεῖν πόλιν.</TextUnit>
    <TextUnit id="1184" loc="1177">καὶ ταῦθ' ἅμ' ἠγόρευε καὶ πετρούμενος</TextUnit>
    <TextUnit id="1185" loc="1178">ἀνεῖρφ' ὑπ' αὐτὴν ἀσπίδ' εἱλίξας δέμας,</TextUnit>
    <TextUnit id="1186" loc="1179">κλίμακος ἀμείβων ξέστ' ἐνηλάτων βάθρα.</TextUnit>
    <TextUnit id="1187" loc="1180">ἤδη δ' ὑπερβαίνοντα γεῖσα τειχέων</TextUnit>
    <TextUnit id="1188" loc="1181">βάλλει κεραυνῷ Ζεύς νιν: ἐκτύπησε δὲ</TextUnit>
    <TextUnit id="1189" loc="1182">χθών, ὥστε δεῖσαι πάντας: ἐκ δὲ κλιμάκων</TextUnit>
    <TextUnit id="1190" loc="1183">ἐσφενδονᾶτο χωρὶς ἀλλήλων μέλη,</TextUnit>
    <TextUnit id="1191" loc="1184">κόμαι μὲν εἰς ̓́Ολυμπον, αἷμα δ' ἐς χθόνα,</TextUnit>
    <TextUnit id="1192" loc="1185">χεῖρες δὲ καὶ κῶλ' ὡς κύκλωμ' ̓Ιξίονος</TextUnit>
    <TextUnit id="1193" loc="1186">εἱλίσσετ': ἐς γῆν δ' ἔμπυρος πίπτει νεκρός.</TextUnit>
    <TextUnit id="1194" loc="1187">ὡς δ' εἶδ' ̓́Αδραστος Ζῆνα πολέμιον στρατῷ,</TextUnit>
    <TextUnit id="1195" loc="1188">ἔξω τάφρου καθῖσεν ̓Αργείων στρατόν.</TextUnit>
    <TextUnit id="1196" loc="1189">οἱ δ' αὖ παρ' ἡμῶν δεξιὸν Διὸς τέρας</TextUnit>
    <TextUnit id="1197" loc="1190">ἰδόντες ἐξήλαυνον ἁρμάτων ὄχους</TextUnit>
    <TextUnit id="1198" loc="1191">ἱππῆς ὁπλῖται, κἀς μές' ̓Αργείων ὅπλα</TextUnit>
    <TextUnit id="1199" loc="1192">συνῆψαν ἔγχη: πάντα δ' ἦν ὁμοῦ κακά:</TextUnit>
    <TextUnit id="1200" loc="1193">ἔθνῃσκον ἐξέπιπτον ἀντύγων ἄπο,</TextUnit>
    <TextUnit id="1201" loc="1194">τροχοί τ' ἐπήδων ἄξονές τ' ἐπ' ἄξοσι,</TextUnit>
    <TextUnit id="1202" loc="1195">νεκροὶ δὲ νεκροῖς ἐξεσωρεύονθ' ὁμοῦ.</TextUnit>
    <TextUnit id="1203" loc="1196">πύργων μὲν οὖν γῆς ἔσχομεν κατασκαφὰς</TextUnit>
    <TextUnit id="1204" loc="1197">ἐς τὴν παροῦσαν ἡμέραν: εἰ δ' εὐτυχὴς</TextUnit>
    <TextUnit id="1205" loc="1198">ἔσται τὸ λοιπὸν ἥδε γῆ, θεοῖς μέλει:</TextUnit>
    <TextUnit id="1206" loc="1199">καὶ νῦν γὰρ αὐτὴν δαιμόνων ἔσῳσέ τις.</TextUnit>
    <TextUnit id="1207" loc="1200">καλὸν τὸ νικᾶν: εἰ δ' ἀμείνον' οἱ θεοὶ</TextUnit>
    <TextUnit id="1208" loc="1201">γνώμην ἔχουσιν — εὐτυχὴς εἴην ἐγώ.</TextUnit>
    <TextUnit id="1209" loc="1202">καλῶς τὰ τῶν θεῶν καὶ τὰ τῆς τύχης ἔχει:</TextUnit>
    <TextUnit id="1210" loc="1203">παῖδές τε γάρ μοι ζῶσι κἀκπέφευγε γῆ.</TextUnit>
    <TextUnit id="1211" loc="1204">Κρέων δ' ἔοικε τῶν ἐμῶν νυμφευμάτων</TextUnit>
    <TextUnit id="1212" loc="1205">τῶν τ' Οἰδίπου δύστηνος ἀπολαῦσαι κακῶν,</TextUnit>
    <TextUnit id="1213" loc="1206">παιδὸς στερηθείς, τῇ πόλει μὲν εὐτυχῶς,</TextUnit>
    <TextUnit id="1214" loc="1207">ἰδίᾳ δὲ λυπρῶς. ἀλλ' ἄνελθέ μοι πάλιν,</TextUnit>
    <TextUnit id="1215" loc="1208">τί τἀπὶ τούτοις παῖδ' ἐμὼ δρασείετον.</TextUnit>
    <TextUnit id="1216" loc="1209">ἔα τὰ λοιπά: δεῦρ' ἀεὶ γὰρ εὐτυχεῖς.</TextUnit>
    <TextUnit id="1217" loc="1210">τοῦτ' εἰς ὕποπτον εἶπας: οὐκ ἐατέον.</TextUnit>
    <TextUnit id="1218" loc="1211">μεῖζον τί χρῄζεις παῖδας ἢ σεσῳσμένους;</TextUnit>
    <TextUnit id="1219" loc="1212">καὶ τἀπίλοιπά γ' εἰ καλῶς πράσσω κλύειν.</TextUnit>
    <TextUnit id="1220" loc="1213">μέθες μ': ἔρημος παῖς ὑπασπιστοῦ σέθεν.</TextUnit>
    <TextUnit id="1221" loc="1214">κακόν τι κεύθεις καὶ στέγεις ὑπὸ σκότῳ.</TextUnit>
    <TextUnit id="1222" loc="1215">κοὐκ ἄν γε λέξαιμ' ἐπ' ἀγαθοῖσι σοῖς κακά.</TextUnit>
    <TextUnit id="1223" loc="1216">ἢν μή γε φεύγων ἐκφύγῃς πρὸς αἰθέρα.</TextUnit>
    <TextUnit id="1224" loc="1217">αἰαῖ: τί μ' οὐκ εἴασας ἐξ εὐαγγέλου</TextUnit>
    <TextUnit id="1225" loc="1218">φήμης ἀπελθεῖν, ἀλλὰ μηνῦσαι κακά;</TextUnit>
    <TextUnit id="1226" loc="1219">τὼ παῖδε τὼ σὼ μέλλετον, τολμήματα</TextUnit>
    <TextUnit id="1227" loc="1220">αἴσχιστα, χωρὶς μονομαχεῖν παντὸς στρατοῦ,</TextUnit>
    <TextUnit id="1228" loc="1221">λέξαντες ̓Αργείοισι Καδμείοισί τε</TextUnit>
    <TextUnit id="1229" loc="1222">ἐς κοινὸν οἷον μήποτ' ὤφελον λόγον.</TextUnit>
    <TextUnit id="1230" loc="1223">̓Ετεοκλέης δ' ὑπῆρξ' ἀπ' ὀρθίου σταθεὶς</TextUnit>
    <TextUnit id="1231" loc="1224">πύργου, κελεύσας σῖγα κηρῦξαι στρατῷ:</TextUnit>
    <TextUnit id="1232" loc="1225">ἔλεξε δ': ὦ γῆς ̔Ελλάδος στρατηλάται</TextUnit>
    <TextUnit id="1233" loc="1226">Δαναῶν ἀριστῆς, οἵπερ ἤλθετ' ἐνθάδε,</TextUnit>
    <TextUnit id="1234" loc="1227">Κάδμου τε λαός, μήτε Πολυνείκους χάριν</TextUnit>
    <TextUnit id="1235" loc="1228">ψυχὰς ἀπεμπολᾶτε μήθ' ἡμῶν ὕπερ.</TextUnit>
    <TextUnit id="1236" loc="1229">ἐγὼ γὰρ αὐτὸς τόνδε κίνδυνον μεθεὶς</TextUnit>
    <TextUnit id="1237" loc="1230">μόνος συνάψω συγγόνῳ τὠμῷ μάχην:</TextUnit>
    <TextUnit id="1238" loc="1231">κἂν μὲν κτάνω τόνδ', οἶκον οἰκήσω μόνος,</TextUnit>
    <TextUnit id="1239" loc="1232">ἡσσώμενος δὲ τῷδε παραδώσω μόνῳ:</TextUnit>
    <TextUnit id="1240" loc="1233">ὑμεῖς δ' ἀγῶν' ἀφέντες, ̓Αργεῖοι, χθόνα</TextUnit>
    <TextUnit id="1241" loc="1234">νίσεσθε, βίοτον μὴ λιπόντες ἐνθάδε,</TextUnit>
    <TextUnit id="1242" loc="1235">Σπαρτῶν τε λαὸς ἅλις ὅσος κεῖται νεκρός.</TextUnit>
    <TextUnit id="1243" loc="1236">τοσαῦτ' ἔλεξε: σὸς δὲ Πολυνείκης γόνος</TextUnit>
    <TextUnit id="1244" loc="1237">ἐκ τάξεων ὤρουσε κἀπῄνει λόγους.</TextUnit>
    <TextUnit id="1245" loc="1238">πάντες δ' ἐπερρόθησαν ̓Αργεῖοι τάδε</TextUnit>
    <TextUnit id="1246" loc="1239">Κάδμου τε λαὸς ὡς δίκαι' ἡγούμενοι.</TextUnit>
    <TextUnit id="1247" loc="1240">ἐπὶ τοῖσδε δ' ἐσπείσαντο, κἀν μεταιχμίοις</TextUnit>
    <TextUnit id="1248" loc="1241">ὅρκους συνῆψαν ἐμμενεῖν στρατηλάται.</TextUnit>
    <TextUnit id="1249" loc="1242">ἤδη δ' ἔκρυπτον σῶμα παγχάλκοις ὅπλοις</TextUnit>
    <TextUnit id="1250" loc="1243">δισσοὶ γέροντος Οἰδίπου νεανίαι:</TextUnit>
    <TextUnit id="1251" loc="1244">φίλοι δ' ἐκόσμουν, τῆσδε μὲν πρόμον χθονὸς</TextUnit>
    <TextUnit id="1252" loc="1245">Σπαρτῶν ἀριστῆς, τὸν δὲ Δαναϊδῶν ἄκροι.</TextUnit>
    <TextUnit id="1253" loc="1246">ἔσταν δὲ λαμπρὼ χρῶμά τ' οὐκ ἠλλαξάτην</TextUnit>
    <TextUnit id="1254" loc="1247">μαργῶντ' ἐπ' ἀλλήλοισιν ἱέναι δόρυ.</TextUnit>
    <TextUnit id="1255" loc="1248">παρεξιόντες δ' ἄλλος ἄλλοθεν φίλων</TextUnit>
    <TextUnit id="1256" loc="1249">λόγοις ἐθάρσυνόν τε κἀξηύδων τάδε:</TextUnit>
    <TextUnit id="1257" loc="1250">Πολύνεικες, ἐν σοὶ Ζηνὸς ὀρθῶσαι βρέτας</TextUnit>
    <TextUnit id="1258" loc="1251">τρόπαιον ̓́Αργει τ' εὐκλεᾶ δοῦναι λόγον:</TextUnit>
    <TextUnit id="1259" loc="1252">̓Ετεοκλέα δ' αὖ: νῦν πόλεως ὑπερμαχεῖς,</TextUnit>
    <TextUnit id="1260" loc="1253">νῦν καλλίνικος γενόμενος σκήπτρων κρατεῖς.</TextUnit>
    <TextUnit id="1261" loc="1254">τάδ' ἠγόρευον παρακαλοῦντες ἐς μάχην.</TextUnit>
    <TextUnit id="1262" loc="1255">μάντεις δὲ μῆλ' ἔσφαζον, ἐμπύρους τ' ἀκμὰς</TextUnit>
    <TextUnit id="1263" loc="1256">ῥήξεις τ' ἐνώμων ὑγρότητ' ἐναντίαν</TextUnit>
    <TextUnit id="1264" loc="1257">ἄκραν τε λαμπάδ', ἣ δυοῖν ὅρους ἔχει,</TextUnit>
    <TextUnit id="1265" loc="1258">νίκης τε σῆμα καὶ τὸ τῶν ἡσσωμένων.</TextUnit>
    <TextUnit id="1266" loc="1259">ἀλλ', εἴ τιν' ἀλκὴν ἢ σοφοὺς ἔχεις λόγους</TextUnit>
    <TextUnit id="1267" loc="1260">ἢ φίλτρ' ἐπῳδῶν, στεῖχ', ἐρήτυσον τέκνα</TextUnit>
    <TextUnit id="1268" loc="1261">δεινῆς ἁμίλλης: ὡς ὁ κίνδυνος μέγας:</TextUnit>
    <TextUnit id="1269" loc="1262">κἄπαθλα δεινὰ δάκρυά σοι γενήσεται</TextUnit>
    <TextUnit id="1270" loc="1263">δισσοῖν στερείσῃ τῇδ' ἐν ἡμέρᾳ τέκνοιν.</TextUnit>
    <TextUnit id="1271" loc="1264">ὦ τέκνον ἔξελθ' ̓Αντιγόνη δόμων πάρος:</TextUnit>
    <TextUnit id="1272" loc="1265">οὐκ ἐν χορείαις οὐδὲ παρθενεύμασι</TextUnit>
    <TextUnit id="1273" loc="1266">νῦν σοι προχωρεῖ δαιμόνων κατάστασις,</TextUnit>
    <TextUnit id="1274" loc="1267">ἀλλ' ἄνδρ' ἀρίστω καὶ κασιγνήτω σέθεν</TextUnit>
    <TextUnit id="1275" loc="1268">ἐς θάνατον ἐκνεύοντε κωλῦσαί σε δεῖ</TextUnit>
    <TextUnit id="1276" loc="1269">ξὺν μητρὶ τῇ σῇ μὴ πρὸς ἀλλήλοιν θανεῖν.</TextUnit>
    <TextUnit id="1277" loc="1270">τίν', ὦ τεκοῦσα μῆτερ, ἔκπληξιν νέαν</TextUnit>
    <TextUnit id="1278" loc="1271">φίλοις ἀυτεῖς τῶνδε δωμάτων πάρος;</TextUnit>
    <TextUnit id="1279" loc="1272">ὦ θύγατερ, ἔρρει σῶν κασιγνήτων βίος.</TextUnit>
    <TextUnit id="1280" loc="1273">πῶς εἶπας;    αἰχμὴν ἐς μίαν καθέστατον.</TextUnit>
    <TextUnit id="1281" loc="1274">οἲ 'γώ, τί λέξεις, μῆτερ;    οὐ φίλ', ἀλλ' ἕπου.</TextUnit>
    <TextUnit id="1282" loc="1275">ποῖ, παρθενῶνας ἐκλιποῦς';    ἀνὰ στρατόν.</TextUnit>
    <TextUnit id="1283" loc="1276">αἰδούμεθ' ὄχλον.    οὐκ ἐν αἰσχύνῃ τὰ σά.</TextUnit>
    <TextUnit id="1284" loc="1277">δράσω δὲ δὴ τί;    συγγόνων λύσεις ἔριν.</TextUnit>
    <TextUnit id="1285" loc="1278">τί δρῶσα, μῆτερ;    προσπίτνους' ἐμοῦ μέτα.</TextUnit>
    <TextUnit id="1286" loc="1279">ἡγοῦ σὺ πρὸς μεταίχμι': οὐ μελλητέον.</TextUnit>
    <TextUnit id="1287" loc="1280">ἔπειγ' ἔπειγε, θύγατερ: ὡς, ἢν μὲν φθάσω</TextUnit>
    <TextUnit id="1288" loc="1281">παῖδας πρὸ λόγχης, οὑμὸς ἐν φάει βίος:</TextUnit>
    <TextUnit id="1289" loc="1283">θανοῦσι δ' αὐτοῖς συνθανοῦσα κείσομαι.</TextUnit>
    <TextUnit id="1290" loc="1284">αἰαῖ αἰαῖ, τρομερὰν φρίκᾳ</TextUnit>
    <TextUnit id="1291" loc="1285">τρομερὰν φρέν' ἔχω: διὰ σάρκα δ' ἐμὰν</TextUnit>
    <TextUnit id="1292" loc="1286">ἔλεος ἔλεος ἔμολε μα-</TextUnit>
    <TextUnit id="1293" loc="1287">τέρος δειλαίας.</TextUnit>
    <TextUnit id="1294" loc="1288">δίδυμα τέκεα πότερος ἄρα</TextUnit>
    <TextUnit id="1295" loc="1289">πότερον αἱμάξει —</TextUnit>
    <TextUnit id="1296" loc="1290">ἰώ μοι πόνων, ἰὼ Ζεῦ, ἰὼ γᾶ —</TextUnit>
    <TextUnit id="1297" loc="1291">ὁμογενῆ δέραν, ὁμογενῆ ψυχὰν</TextUnit>
    <TextUnit id="1298" loc="1292">δι' ἀσπίδων, δι' αἱμάτων;</TextUnit>
    <TextUnit id="1299" loc="1294">τάλαιν' ἐγὼ τάλαινα, πό-</TextUnit>
    <TextUnit id="1300" loc="1295">τερον ἄρα νέκυν ὀλόμενον ἰαχήσω;</TextUnit>
    <TextUnit id="1301" loc="1296">φεῦ δᾶ φεῦ δᾶ, δίδυμοι θῆρες,</TextUnit>
    <TextUnit id="1302" loc="1297">φόνιαι ψυχαὶ δορὶ παλλόμεναι</TextUnit>
    <TextUnit id="1303" loc="1298">πέσεα πέσεα δάι' αὐ-</TextUnit>
    <TextUnit id="1304" loc="1299">τίχ' αἱμάξετον.</TextUnit>
    <TextUnit id="1305" loc="1300">τάλανες, ὅ τι ποτὲ μονομάχον</TextUnit>
    <TextUnit id="1306" loc="1301">ἐπὶ φρέν' ἠλθέτην,</TextUnit>
    <TextUnit id="1307" loc="1302">βοᾷ βαρβάρῳ στενακτὰν ἰαχὰν</TextUnit>
    <TextUnit id="1308" loc="1303">μελομέναν νεκροῖς δάκρυσι θρηνήσω.</TextUnit>
    <TextUnit id="1309" loc="1304">σχεδὸν τύχα πέλας φόνου:</TextUnit>
    <TextUnit id="1310" loc="1305">κρινεῖ φάος τὸ μέλλον. ἄ-</TextUnit>
    <TextUnit id="1311" loc="1306">ποτμος ἄποτμος ὁ φόνος ἕνεκ' ̓Ερινύων.</TextUnit>
    <TextUnit id="1312" loc="1307">ἀλλὰ γὰρ Κρέοντα λεύσσω τόνδε δεῦρο συννεφῆ</TextUnit>
    <TextUnit id="1313" loc="1308">πρὸς δόμους στείχοντα, παύσω τοὺς παρεστῶτας γόους.</TextUnit>
    <TextUnit id="1314" loc="1310">οἴμοι, τί δράσω; πότερ' ἐμαυτὸν ἢ πόλιν</TextUnit>
    <TextUnit id="1315" loc="1311">στένω δακρύσας, ἣν πέριξ ἔχει νέφος</TextUnit>
    <TextUnit id="1316" loc="1312">τοιοῦτον ὥστε δι' ̓Αχέροντος ἱέναι;</TextUnit>
    <TextUnit id="1317" loc="1313">ἐμός τε γὰρ παῖς γῆς ὄλωλ' ὑπερθανών,</TextUnit>
    <TextUnit id="1318" loc="1314">τοὔνομα λαβὼν γενναῖον, ἀνιαρὸν δ' ἐμοί:</TextUnit>
    <TextUnit id="1319" loc="1315">ὃν ἄρτι κρημνῶν ἐκ δρακοντείων ἑλὼν</TextUnit>
    <TextUnit id="1320" loc="1316">αὐτοσφαγῆ δύστηνος ἐκόμις' ἐν χεροῖν,</TextUnit>
    <TextUnit id="1321" loc="1317">βοᾷ δὲ δῶμα πᾶν: ἐγὼ δ' ἥκω μέτα</TextUnit>
    <TextUnit id="1322" loc="1318">γέρων ἀδελφὴν γραῖαν ̓Ιοκάστην, ὅπως</TextUnit>
    <TextUnit id="1323" loc="1319">λούσῃ προθῆταί τ' οὐκέτ' ὄντα παῖδ' ἐμόν.</TextUnit>
    <TextUnit id="1324" loc="1320">τοῖς γὰρ θανοῦσι χρὴ τὸν οὐ τεθνηκότα</TextUnit>
    <TextUnit id="1325" loc="1321">τιμὰς διδόντα χθόνιον εὐσεβεῖν θεόν.</TextUnit>
    <TextUnit id="1326" loc="1322">βέβηκ' ἀδελφὴ σή, Κρέων, ἔξω δόμων</TextUnit>
    <TextUnit id="1327" loc="1323">κόρη τε μητρὸς ̓Αντιγόνη κοινῷ ποδί.</TextUnit>
    <TextUnit id="1328" loc="1324">ποῖ; κἀπὶ ποίαν συμφοράν; σήμαινέ μοι.</TextUnit>
    <TextUnit id="1329" loc="1325">ἤκουσε τέκνα μονομάχῳ μέλλειν δορὶ</TextUnit>
    <TextUnit id="1330" loc="1326">ἐς ἀσπίδ' ἥξειν βασιλικῶν δόμων ὕπερ.</TextUnit>
    <TextUnit id="1331" loc="1327">πῶς φῄς; νέκυν τοι παιδὸς ἀγαπάζων ἐμοῦ</TextUnit>
    <TextUnit id="1332" loc="1328">οὐκ ἐς τόδ' ἦλθον ὥστε καὶ τάδ' εἰδέναι.</TextUnit>
    <TextUnit id="1333" loc="1329">ἀλλ' οἴχεται μὲν σὴ κασιγνήτη πάλαι:</TextUnit>
    <TextUnit id="1334" loc="1330">δοκῶ δ' ἀγῶνα τὸν περὶ ψυχῆς, Κρέον,</TextUnit>
    <TextUnit id="1335" loc="1331">ἤδη πεπρᾶχθαι παισὶ τοῖσιν Οἰδίπου.</TextUnit>
    <TextUnit id="1336" loc="1332">οἴμοι, τὸ μὲν σημεῖον εἰσορῶ τόδε,</TextUnit>
    <TextUnit id="1337" loc="1333">σκυθρωπὸν ὄμμα καὶ πρόσωπον ἀγγέλου</TextUnit>
    <TextUnit id="1338" loc="1334">στείχοντος, ὃς πᾶν ἀγγελεῖ τὸ δρώμενον.</TextUnit>
    <TextUnit id="1339" loc="1335">ὦ τάλας ἐγώ, τίν' εἴπω μῦθον ἢ τίνας γόους;</TextUnit>
    <TextUnit id="1340" loc="1336">οἰχόμεσθ': οὐκ εὐπροσώποις φροιμίοις ἄρχῃ λόγου.</TextUnit>
    <TextUnit id="1341" loc="1337">ὦ τάλας, δισσῶς ἀυτῶ: μεγάλα γὰρ φέρω κακά.</TextUnit>
    <TextUnit id="1342" loc="1338">πρὸς πεπραγμένοισιν ἄλλοις πήμασιν. λέγεις δὲ τί;</TextUnit>
    <TextUnit id="1343" loc="1339">οὐκέτ' εἰσὶ σῆς ἀδελφῆς παῖδες ἐν φάει, Κρέον.</TextUnit>
    <TextUnit id="1344" loc="1340">αἰαῖ:</TextUnit>
    <TextUnit id="1345" loc="1341">μεγάλα μοι θροεῖς πάθεα καὶ πόλει.</TextUnit>
    <TextUnit id="1346" loc="1342">ὦ δώματ' εἰσηκούσατ' Οἰδίπου τάδε</TextUnit>
    <TextUnit id="1347" loc="1343">παίδων ὁμοίαις συμφοραῖς ὀλωλότων;</TextUnit>
    <TextUnit id="1348" loc="1344">ὥστ' ἂν δακρῦσαί γ', εἰ φρονοῦντ' ἐτύγχανεν.</TextUnit>
    <TextUnit id="1349" loc="1345">οἴμοι ξυμφορᾶς βαρυποτμωτάτας,</TextUnit>
    <TextUnit id="1350" loc="1346">οἴμοι κακῶν δύστηνος: ὦ τάλας ἐγώ.</TextUnit>
    <TextUnit id="1351" loc="1347">εἰ καὶ τὰ πρὸς τούτοισί γ' εἰδείης κακά.</TextUnit>
    <TextUnit id="1352" loc="1348">καὶ πῶς γένοιτ' ἂν τῶνδε δυσποτμώτερα;</TextUnit>
    <TextUnit id="1353" loc="1349">τέθνηκ' ἀδελφὴ σὴ δυοῖν παίδοιν μέτα.</TextUnit>
    <TextUnit id="1354" loc="1350">ἀνάγετ' ἀνάγετε κωκυ-</TextUnit>
    <TextUnit id="1355" loc="1351">τόν, ἐπὶ κάρα τε λευκοπήχεις κτύπους χεροῖν.</TextUnit>
    <TextUnit id="1356" loc="1352">ὦ τλῆμον, οἷον τέρμον', ̓Ιοκάστη, βίου</TextUnit>
    <TextUnit id="1357" loc="1353">γάμων τε τῶν σῶν Σφιγγὸς αἰνιγμοὺς ἔτλης.</TextUnit>
    <TextUnit id="1358" loc="1354">πῶς καὶ πέπρακται διπτύχων παίδων φόνος</TextUnit>
    <TextUnit id="1359" loc="1355">ἀρᾶς τ' ἀγώνισμ' Οἰδίπου; σήμαινέ μοι.</TextUnit>
    <TextUnit id="1360" loc="1356">τὰ μὲν πρὸ πύργων εὐτυχήματα χθονὸς</TextUnit>
    <TextUnit id="1361" loc="1357">οἶσθ': οὐ μακρὰν γὰρ τειχέων περιπτυχαί.</TextUnit>
    <TextUnit id="1362" loc="1358">ὥστ' οὐχ ἅπαντά ς' εἰδέναι τὰ δρώμενα.</TextUnit>
    <TextUnit id="1363" loc="1359">ἐπεὶ δὲ χαλκέοις σῶμ' ἐκοσμήσανθ' ὅπλοις</TextUnit>
    <TextUnit id="1364" loc="1360">οἱ τοῦ γέροντος Οἰδίπου νεανίαι,</TextUnit>
    <TextUnit id="1365" loc="1361">ἔστησαν ἐλθόντ' ἐς μέσον μεταίχμιον</TextUnit>
    <TextUnit id="1366" loc="1362">δισσὼ στρατηγὼ καὶ διπλὼ στρατηλάτα</TextUnit>
    <TextUnit id="1367" loc="1363">ὡς εἰς ἀγῶνα μονομάχου τ' ἀλκὴν δορός.</TextUnit>
    <TextUnit id="1368" loc="1364">βλέψας δ' ἐπ' ̓́Αργος ἧκε Πολυνείκης ἀράς:</TextUnit>
    <TextUnit id="1369" loc="1365">ὦ πότνι' ̔́Ηρα — σὸς γάρ εἰμ', ἐπεὶ γάμοις</TextUnit>
    <TextUnit id="1370" loc="1366">ἔζευξ' ̓Αδράστου παῖδα καὶ ναίω χθόνα —</TextUnit>
    <TextUnit id="1371" loc="1367">δός μοι κτανεῖν ἀδελφόν, ἀντήρη δ' ἐμὴν</TextUnit>
    <TextUnit id="1372" loc="1368">καθαιματῶσαι δεξιὰν νικηφόρον: —</TextUnit>
    <TextUnit id="1373" loc="1369">αἴσχιστον αἰτῶν στέφανον, ὁμογενῆ κτανεῖν.</TextUnit>
    <TextUnit id="1374" loc="1370">πολλοῖς δ' ἐπῄει δάκρυα τῆς τύχης ὅση,</TextUnit>
    <TextUnit id="1375" loc="1371">κἄβλεψαν ἀλλήλοισι διαδόντες κόρας.</TextUnit>
    <TextUnit id="1376" loc="1372">̓Ετεοκλέης δὲ Παλλάδος χρυσάσπιδος</TextUnit>
    <TextUnit id="1377" loc="1373">βλέψας πρὸς οἶκον ηὔξατ': ὦ Διὸς κόρη,</TextUnit>
    <TextUnit id="1378" loc="1374">δὸς ἔγχος ἡμῖν καλλίνικον ἐκ χερὸς</TextUnit>
    <TextUnit id="1379" loc="1375">ἐς στέρν' ἀδελφοῦ τῆσδ' ἀπ' ὠλένης βαλεῖν</TextUnit>
    <TextUnit id="1380" loc="1376">κτανεῖν θ' ὃς ἦλθε πατρίδα πορθήσων ἐμήν.</TextUnit>
    <TextUnit id="1381" loc="1377">ἐπεὶ δ' ἀφείθη πυρσὸς ὣς Τυρσηνικῆς</TextUnit>
    <TextUnit id="1382" loc="1378">σάλπιγγος ἠχὴ σῆμα φοινίου μάχης,</TextUnit>
    <TextUnit id="1383" loc="1379">ᾖξαν δράμημα δεινὸν ἀλλήλοις ἔπι:</TextUnit>
    <TextUnit id="1384" loc="1380">κάπροι δ' ὅπως θήγοντες ἀγρίαν γένυν</TextUnit>
    <TextUnit id="1385" loc="1381">ξυνῆψαν, ἀφρῷ διάβροχοι γενειάδας:</TextUnit>
    <TextUnit id="1386" loc="1382">ᾖσσον δὲ λόγχαις: ἀλλ' ὑφίζανον κύκλοις,</TextUnit>
    <TextUnit id="1387" loc="1383">ὅπως σίδηρος ἐξολισθάνοι μάτην.</TextUnit>
    <TextUnit id="1388" loc="1384">εἰ δ' ὄμμ' ὑπερσχὸν ἴτυος ἅτερος μάθοι,</TextUnit>
    <TextUnit id="1389" loc="1385">λόγχην ἐνώμα, στόματι προφθῆναι θέλων.</TextUnit>
    <TextUnit id="1390" loc="1386">ἀλλ' εὖ προσῆγον ἀσπίδων κεγχρώμασιν</TextUnit>
    <TextUnit id="1391" loc="1387">ὀφθαλμόν, ἀργὸν ὥστε γίγνεσθαι δόρυ.</TextUnit>
    <TextUnit id="1392" loc="1388">πλείων δὲ τοῖς ὁρῶσιν ἐστάλασς' ἱδρὼς</TextUnit>
    <TextUnit id="1393" loc="1389">ἢ τοῖσι δρῶσι, διὰ φίλων ὀρρωδίαν.</TextUnit>
    <TextUnit id="1394" loc="1390">̓Ετεοκλέης δὲ ποδὶ μεταψαίρων πέτρον</TextUnit>
    <TextUnit id="1395" loc="1391">ἴχνους ὑπόδρομον, κῶλον ἐκτὸς ἀσπίδος</TextUnit>
    <TextUnit id="1396" loc="1392">τίθησι: Πολυνείκης δ' ἀπήντησεν δορί,</TextUnit>
    <TextUnit id="1397" loc="1393">πληγὴν σιδήρῳ παραδοθεῖσαν εἰσιδών,</TextUnit>
    <TextUnit id="1398" loc="1394">κνήμην τε διεπέρασεν ̓Αργεῖον δόρυ:</TextUnit>
    <TextUnit id="1399" loc="1395">στρατὸς δ' ἀνηλάλαξε Δαναϊδῶν ἅπας.</TextUnit>
    <TextUnit id="1400" loc="1396">κἀν τῷδε μόχθῳ γυμνὸν ὦμον εἰσιδὼν</TextUnit>
    <TextUnit id="1401" loc="1397">ὁ πρόσθε τρωθεὶς στέρνα Πολυνείκους βίᾳ</TextUnit>
    <TextUnit id="1402" loc="1398">διῆκε λόγχην, κἀπέδωκεν ἡδονὰς</TextUnit>
    <TextUnit id="1403" loc="1399">Κάδμου πολίταις, ἀπὸ δ' ἔθραυς' ἄκρον δόρυ.</TextUnit>
    <TextUnit id="1404" loc="1400">ἐς δ' ἄπορον ἥκων δορὸς ἐπὶ σκέλος πάλιν</TextUnit>
    <TextUnit id="1405" loc="1401">χωρεῖ, λαβὼν δ' ἀφῆκε μάρμαρον πέτρον</TextUnit>
    <TextUnit id="1406" loc="1402">μέσον δ' ἄκοντ' ἔθραυσεν: ἐξ ἴσου δ' ̓́Αρης</TextUnit>
    <TextUnit id="1407" loc="1403">ἦν, κάμακος ἀμφοῖν χεῖρ' ἀπεστερημένοιν.</TextUnit>
    <TextUnit id="1408" loc="1404">ἔνθεν δὲ κώπας ἁρπάσαντε φασγάνων</TextUnit>
    <TextUnit id="1409" loc="1405">ἐς ταὐτὸν ἧκον, συμβαλόντε δ' ἀσπίδας</TextUnit>
    <TextUnit id="1410" loc="1406">πολὺν ταραγμὸν ἀμφιβάντ' εἶχον μάχης.</TextUnit>
    <TextUnit id="1411" loc="1407">καί πως νοήσας ̓Ετεοκλῆς τὸ Θεσσαλὸν</TextUnit>
    <TextUnit id="1412" loc="1408">ἐσήγαγεν σόφισμ' ὁμιλίᾳ χθονός.</TextUnit>
    <TextUnit id="1413" loc="1409">ἐξαλλαγεὶς γὰρ τοῦ παρεστῶτος πόνου,</TextUnit>
    <TextUnit id="1414" loc="1410">λαιὸν μὲν ἐς τοὔπισθεν ἀμφέρει πόδα,</TextUnit>
    <TextUnit id="1415" loc="1411">πρόσω τὰ κοῖλα γαστρὸς εὐλαβούμενος,</TextUnit>
    <TextUnit id="1416" loc="1412">προβὰς δὲ κῶλον δεξιὸν δι' ὀμφαλοῦ</TextUnit>
    <TextUnit id="1417" loc="1413">καθῆκεν ἔγχος σφονδύλοις τ' ἐνήρμοσεν.</TextUnit>
    <TextUnit id="1418" loc="1414">ὁμοῦ δὲ κάμψας πλευρὰ καὶ νηδὺν τάλας</TextUnit>
    <TextUnit id="1419" loc="1415">σὺν αἱματηραῖς σταγόσι Πολυνείκης πίτνει.</TextUnit>
    <TextUnit id="1420" loc="1416">ὃ δ', ὡς κρατῶν δὴ καὶ νενικηκὼς μάχῃ,</TextUnit>
    <TextUnit id="1421" loc="1417">ξίφος δικὼν ἐς γαῖαν ἐσκύλευέ νιν</TextUnit>
    <TextUnit id="1422" loc="1418">τὸν νοῦν πρὸς αὑτὸν οὐκ ἔχων, ἐκεῖσε δέ.</TextUnit>
    <TextUnit id="1423" loc="1419">ὃ καί νιν ἔσφηλ': ἔτι γὰρ ἐμπνέων βραχύ,</TextUnit>
    <TextUnit id="1424" loc="1420">σῴζων σίδηρον ἐν λυγρῷ πεσήματι,</TextUnit>
    <TextUnit id="1425" loc="1421">μόλις μέν, ἐξέτεινε δ' εἰς ἧπαρ ξίφος.</TextUnit>
    <TextUnit id="1426" loc="1422">̓Ετεοκλέους ὁ πρόσθε Πολυνείκης πεσών.</TextUnit>
    <TextUnit id="1427" loc="1423">γαῖαν δ' ὀδὰξ ἑλόντες ἀλλήλων πέλας</TextUnit>
    <TextUnit id="1428" loc="1424">πίπτουσιν ἄμφω κοὐ διώρισαν κράτος.</TextUnit>
    <TextUnit id="1429" loc="1425">φεῦ φεῦ, κακῶν σῶν, Οἰδίπου, ς' ὅσον στένω:</TextUnit>
    <TextUnit id="1430" loc="1426">τὰς σὰς δ' ἀρὰς ἔοικεν ἐκπλῆσαι θεός.</TextUnit>
    <TextUnit id="1431" loc="1427">ἄκουε δή νυν καὶ τὰ πρὸς τούτοις κακά.</TextUnit>
    <TextUnit id="1432" loc="1428">ἐπεὶ τέκνω πεσόντ' ἐλειπέτην βίον,</TextUnit>
    <TextUnit id="1433" loc="1429">ἐν τῷδε μήτηρ ἡ τάλαινα προσπίτνει</TextUnit>
    <TextUnit id="1434" loc="1430">σὺν παρθένῳ τε καὶ προθυμίᾳ ποδός.</TextUnit>
    <TextUnit id="1435" loc="1431">τετρωμένους δ' ἰδοῦσα καιρίους σφαγὰς</TextUnit>
    <TextUnit id="1436" loc="1432">ᾤμωξεν: ὦ τέκν', ὑστέρα βοηδρόμος</TextUnit>
    <TextUnit id="1437" loc="1433">πάρειμι. προσπίτνουσα δ' ἐν μέρει τέκνα</TextUnit>
    <TextUnit id="1438" loc="1434">ἔκλαι', ἐθρήνει, τὸν πολὺν μαστῶν πόνον</TextUnit>
    <TextUnit id="1439" loc="1435">στένους', ἀδελφή θ' ἡ παρασπίζους' ὁμοῦ:</TextUnit>
    <TextUnit id="1440" loc="1436">ὦ γηροβοσκὼ μητρός, ὦ γάμους ἐμοὺς</TextUnit>
    <TextUnit id="1441" loc="1437">προδόντ' ἀδελφὼ φιλτάτω. στέρνων δ' ἄπο</TextUnit>
    <TextUnit id="1442" loc="1438">φύσημ' ἀνεὶς δύσθνητον ̓Ετεοκλῆς ἄναξ</TextUnit>
    <TextUnit id="1443" loc="1439">ἤκουσε μητρός, κἀπιθεὶς ὑγρὰν χέρα</TextUnit>
    <TextUnit id="1444" loc="1440">φωνὴν μὲν οὐκ ἀφῆκεν, ὀμμάτων δ' ἄπο</TextUnit>
    <TextUnit id="1445" loc="1441">προσεῖπε δακρύοις, ὥστε σημῆναι φίλα.</TextUnit>
    <TextUnit id="1446" loc="1442">ὃ δ' ἦν ἔτ' ἔμπνους, πρὸς κασιγνήτην δ' ἰδὼν</TextUnit>
    <TextUnit id="1447" loc="1443">γραῖάν τε μητέρ' εἶπε Πολυνείκης τάδε:</TextUnit>
    <TextUnit id="1448" loc="1444">̓Απωλόμεσθα, μῆτερ: οἰκτίρω δὲ σὲ</TextUnit>
    <TextUnit id="1449" loc="1445">καὶ τήνδ' ἀδελφὴν καὶ κασίγνητον νεκρόν.</TextUnit>
    <TextUnit id="1450" loc="1446">φίλος γὰρ ἐχθρὸς ἐγένετ', ἀλλ' ὅμως φίλος.</TextUnit>
    <TextUnit id="1451" loc="1447">θάψον δέ μ', ὦ τεκοῦσα, καὶ σύ, σύγγονε,</TextUnit>
    <TextUnit id="1452" loc="1448">ἐν γῇ πατρῴᾳ, καὶ πόλιν θυμουμένην</TextUnit>
    <TextUnit id="1453" loc="1449">παρηγορεῖτον, ὡς τοσόνδε γοῦν τύχω</TextUnit>
    <TextUnit id="1454" loc="1450">χθονὸς πατρῴας, κεἰ δόμους ἀπώλεσα.</TextUnit>
    <TextUnit id="1455" loc="1451">ξυνάρμοσον δὲ βλέφαρά μου τῇ σῇ χερί,</TextUnit>
    <TextUnit id="1456" loc="1452">μῆτερ — τίθησι δ' αὐτὸς ὀμμάτων ἔπι —</TextUnit>
    <TextUnit id="1457" loc="1453">καὶ χαίρετ': ἤδη γάρ με περιβάλλει σκότος.</TextUnit>
    <TextUnit id="1458" loc="1454">ἄμφω δ' ἅμ' ἐξέπνευσαν ἄθλιον βίον.</TextUnit>
    <TextUnit id="1459" loc="1455">μήτηρ δ', ὅπως ἐσεῖδε τήνδε συμφοράν,</TextUnit>
    <TextUnit id="1460" loc="1456">ὑπερπαθήσας', ἥρπας' ἐκ νεκρῶν ξίφος</TextUnit>
    <TextUnit id="1461" loc="1457">κἄπραξε δεινά: διὰ μέσου γὰρ αὐχένος</TextUnit>
    <TextUnit id="1462" loc="1458">ὠθεῖ σίδηρον, ἐν δὲ τοῖσι φιλτάτοις</TextUnit>
    <TextUnit id="1463" loc="1459">θανοῦσα κεῖται περιβαλοῦς' ἀμφοῖν χέρας.</TextUnit>
    <TextUnit id="1464" loc="1460">ἀνῇξε δ' ὀρθὸς λαὸς εἰς ἔριν λόγων,</TextUnit>
    <TextUnit id="1465" loc="1461">ἡμεῖς μὲν ὡς νικῶντα δεσπότην ἐμόν,</TextUnit>
    <TextUnit id="1466" loc="1462">οἳ δ' ὡς ἐκεῖνον. ἦν δ' ἔρις στρατηλάταις,</TextUnit>
    <TextUnit id="1467" loc="1463">οἳ μὲν πατάξαι πρόσθε Πολυνείκη δορί,</TextUnit>
    <TextUnit id="1468" loc="1464">οἳ δ' ὡς θανόντων οὐδαμοῦ νίκη πέλοι.</TextUnit>
    <TextUnit id="1469" loc="1465">κἀν τῷδ' ὑπεξῆλθ' ̓Αντιγόνη στρατοῦ δίχα.</TextUnit>
    <TextUnit id="1470" loc="1466">οἳ δ' εἰς ὅπλ' ᾖσσον: εὖ δέ πως προμηθίᾳ</TextUnit>
    <TextUnit id="1471" loc="1467">καθῆστο Κάδμου λαὸς ἀσπίδων ἔπι:</TextUnit>
    <TextUnit id="1472" loc="1468">κἄφθημεν οὔπω τεύχεσιν πεφραγμένον</TextUnit>
    <TextUnit id="1473" loc="1469">̓Αργεῖον ἐσπεσόντες ἐξαίφνης στρατόν.</TextUnit>
    <TextUnit id="1474" loc="1470">κοὐδεὶς ὑπέστη, πεδία δ' ἐξεπίμπλασαν</TextUnit>
    <TextUnit id="1475" loc="1471">φεύγοντες, ἔρρει δ' αἷμα μυρίων νεκρῶν</TextUnit>
    <TextUnit id="1476" loc="1472">λόγχαις πιτνόντων. ὡς δ' ἐνικῶμεν μάχῃ,</TextUnit>
    <TextUnit id="1477" loc="1473">οἳ μὲν Διὸς τροπαῖον ἵστασαν βρέτας,</TextUnit>
    <TextUnit id="1478" loc="1474">οἳ δ' ἀσπίδας συλῶντες ̓Αργείων νεκρῶν</TextUnit>
    <TextUnit id="1479" loc="1475">σκυλεύματ' εἴσω τειχέων ἐπέμπομεν.</TextUnit>
    <TextUnit id="1480" loc="1476">ἄλλοι δὲ τοὺς θανόντας ̓Αντιγόνης μέτα</TextUnit>
    <TextUnit id="1481" loc="1477">νεκροὺς φέρουσιν ἐνθάδ' οἰκτίσαι φίλοις.</TextUnit>
    <TextUnit id="1482" loc="1478">πόλει δ' ἀγῶνες οἳ μὲν εὐτυχέστατοι</TextUnit>
    <TextUnit id="1483" loc="1479">τῇδ' ἐξέβησαν, οἳ δὲ δυστυχέστατοι.</TextUnit>
    <TextUnit id="1484" loc="1480">οὐκ εἰς ἀκοὰς ἔτι δυστυχία</TextUnit>
    <TextUnit id="1485" loc="1481">δώματος ἥκει: πάρα γὰρ λεύσσειν</TextUnit>
    <TextUnit id="1486" loc="1482">πτώματα νεκρῶν τρισσῶν ἤδη</TextUnit>
    <TextUnit id="1487" loc="1483">τάδε πρὸς μελάθροις κοινῷ θανάτῳ</TextUnit>
    <TextUnit id="1488" loc="1484">σκοτίαν αἰῶνα λαχόντων.</TextUnit>
    <TextUnit id="1489" loc="1485">οὐ προκαλυπτομένα βοτρυχώδεος</TextUnit>
    <TextUnit id="1490" loc="1486">ἁβρὰ παρηίδος οὐδ' ὑπὸ παρθενί-</TextUnit>
    <TextUnit id="1491" loc="1488">ας τὸν ὑπὸ βλεφάροις φοίνικ', ἐρύθημα προσώπου,</TextUnit>
    <TextUnit id="1492" loc="1489">αἰδομένα φέρομαι βάκχα νεκύ-</TextUnit>
    <TextUnit id="1493" loc="1490">ων, κράδεμνα δικοῦσα κόμας ἀπ' ἐ-</TextUnit>
    <TextUnit id="1494" loc="1491">μᾶς, στολίδος κροκόεσσαν ἀνεῖσα τρυφάν,</TextUnit>
    <TextUnit id="1495" loc="1492">ἁγεμόνευμα νεκροῖσι πολύστονον. αἰαῖ, ἰώ μοι.</TextUnit>
    <TextUnit id="1496" loc="1493">ὦ Πολύνεικες, ἔφυς ἄρ' ἐπώνυμος: ὤμοι μοι, Θῆβαι:</TextUnit>
    <TextUnit id="1497" loc="1495">σὰ δ' ἔρις — οὐκ ἔρις, ἀλλὰ φόνῳ φόνος —</TextUnit>
    <TextUnit id="1498" loc="1496">Οἰδιπόδα δόμον ὤλεσε κρανθεῖς'</TextUnit>
    <TextUnit id="1499" loc="1497">αἵματι δεινῷ, αἵματι λυγρῷ.</TextUnit>
    <TextUnit id="1500" loc="1498">τίνα προσῳδὸν</TextUnit>
    <TextUnit id="1501" loc="1499">ἢ τίνα μουσοπόλον στοναχὰν ἐπὶ</TextUnit>
    <TextUnit id="1502" loc="1500">δάκρυσι δάκρυσιν, ὦ δόμος, ὦ δόμος,</TextUnit>
    <TextUnit id="1503" loc="1501">ἀγκαλέσωμαι,</TextUnit>
    <TextUnit id="1504" loc="1502">τρισσὰ φέρουσα τάδ' αἵματα σύγγονα,</TextUnit>
    <TextUnit id="1505" loc="1503">ματέρα καὶ τέκνα, χάρματ' ̓Ερινύος;</TextUnit>
    <TextUnit id="1506" loc="1504">ἃ δόμον Οἰδιπόδα πρόπαν ὤλεσε,</TextUnit>
    <TextUnit id="1507" loc="1505">τᾶς ἀγρίας ὅτε</TextUnit>
    <TextUnit id="1508" loc="1506">δυσξυνέτου ξυνετὸν μέλος ἔγνω</TextUnit>
    <TextUnit id="1509" loc="1507">Σφιγγὸς ἀοιδοῦ σῶμα φονεύσας.</TextUnit>
    <TextUnit id="1510" loc="1508">ἰώ μοί μοι, πάτερ,</TextUnit>
    <TextUnit id="1511" loc="1509">τίς ̔Ελλὰς ἢ βάρβαρος ἢ</TextUnit>
    <TextUnit id="1512" loc="1510">τῶν προπάροιθ' εὐγενετᾶν</TextUnit>
    <TextUnit id="1513" loc="1511">ἕτερος ἔτλα κακῶν τοσῶνδ'</TextUnit>
    <TextUnit id="1514" loc="1512">αἵματος ἁμερίου</TextUnit>
    <TextUnit id="1515" loc="1513">τοιάδ' ἄχεα φανερά;</TextUnit>
    <TextUnit id="1516" loc="1514">τάλαιν', ὡς ἐλελίζει —</TextUnit>
    <TextUnit id="1517" loc="1515">τίς ἄρ' ὄρνις, ἢ δρυὸς ἢ</TextUnit>
    <TextUnit id="1518" loc="1516">ἐλάτας ἀκροκόμοις ἀμφὶ κλάδοις ἑζομένα,</TextUnit>
    <TextUnit id="1519" loc="1517">μονομάτορσιν ὀδυρμοῖς</TextUnit>
    <TextUnit id="1520" loc="1518">ἐμοῖς ἄχεσι συνῳδός;</TextUnit>
    <TextUnit id="1521" loc="1519">αἴλινον αἰάγμασιν ἃ</TextUnit>
    <TextUnit id="1522" loc="1520">τοῖσδε προκλαίω μονάδ' αἰ-</TextUnit>
    <TextUnit id="1523" loc="1521">ῶνα διάξουσα τὸν αἰεὶ χρόνον ἐν</TextUnit>
    <TextUnit id="1524" loc="1522">λειβομένοισιν δάκρυσιν ἰαχήσω.</TextUnit>
    <TextUnit id="1525" loc="1524">τίν' ἐπὶ πρῶτον ἀπὸ χαί-</TextUnit>
    <TextUnit id="1526" loc="1525">τας σπαραγμοῖς ἀπαρχὰς βάλω;</TextUnit>
    <TextUnit id="1527" loc="1526">ματρὸς ἐμᾶς ἢ διδύμοι-</TextUnit>
    <TextUnit id="1528" loc="1527">σι γάλακτος παρὰ μαστοῖς</TextUnit>
    <TextUnit id="1529" loc="1528">ἢ πρὸς ἀδελ-</TextUnit>
    <TextUnit id="1530" loc="1529">φῶν οὐλόμεν' αἰκίσματα νεκρῶν;</TextUnit>
    <TextUnit id="1531" loc="1530">ὀτοτοτοῖ λεῖπε σοὺς</TextUnit>
    <TextUnit id="1532" loc="1531">δόμους, ἀλαὸν ὄμμα φέρων,</TextUnit>
    <TextUnit id="1533" loc="1532">πάτερ γεραιέ, δεῖξον,</TextUnit>
    <TextUnit id="1534" loc="1533">Οἰδιπόδα, σὸν αἰῶνα μέλεον, ὃς † ἐπὶ</TextUnit>
    <TextUnit id="1535" loc="1534">δώμασιν ἀέριον σκότον ὄμμασι †</TextUnit>
    <TextUnit id="1536" loc="1535">σοῖσι βαλὼν ἕλκεις μακρόπνουν ζόαν.</TextUnit>
    <TextUnit id="1537" loc="1536">κλύεις, ὦ κατ' αὐλὰν</TextUnit>
    <TextUnit id="1538" loc="1537">ἀλαίνων γεραιὸν</TextUnit>
    <TextUnit id="1539" loc="1538">πόδ' ἢ δεμνίοις δύ-</TextUnit>
    <TextUnit id="1540" loc="1539">στανος ἰαύων;</TextUnit>
    <TextUnit id="1541" loc="1540">τί μ', ὦ παρθένε, βακτρεύμασι τυφλοῦ</TextUnit>
    <TextUnit id="1542" loc="1540">ποδὸς ἐξάγαγες ἐς φῶς</TextUnit>
    <TextUnit id="1543" loc="1541">λεχήρη σκοτίων ἐκ θαλάμων οἰκ-</TextUnit>
    <TextUnit id="1544" loc="1542">τροτάτοισιν δακρύοισιν,</TextUnit>
    <TextUnit id="1545" loc="1543">πολιὸν αἰθέρος ἀφανὲς εἴδωλον ἢ</TextUnit>
    <TextUnit id="1546" loc="1544">νέκυν ἔνερθεν ἢ</TextUnit>
    <TextUnit id="1547" loc="1545">πτανὸν ὄνειρον;</TextUnit>
    <TextUnit id="1548" loc="1546">δυστυχὲς ἀγγελίας ἔπος οἴσῃ,</TextUnit>
    <TextUnit id="1549" loc="1547">πάτερ, οὐκέτι σοι τέκνα λεύσσει</TextUnit>
    <TextUnit id="1550" loc="1548">φάος οὐδ' ἄλοχος, παραβάκτροις</TextUnit>
    <TextUnit id="1551" loc="1549">ἃ πόδα σὸν τυφλόπουν θεραπεύμασιν αἰὲν ἐμόχθει,</TextUnit>
    <TextUnit id="1552" loc="1550">ὦ πάτερ, ὤμοι.</TextUnit>
    <TextUnit id="1553" loc="1551">ὤμοι ἐμῶν παθέων: πάρα γὰρ στενάχειν τάδ', ἀυτεῖν.</TextUnit>
    <TextUnit id="1554" loc="1552">τρισσαὶ ψυχαί: ποίᾳ μοίρᾳ</TextUnit>
    <TextUnit id="1555" loc="1554">πῶς ἔλιπον φάος; ὦ τέκνον, αὔδα.</TextUnit>
    <TextUnit id="1556" loc="1555">οὐκ ἐπ' ὀνείδεσιν οὐδ' ἐπιχάρμασιν,</TextUnit>
    <TextUnit id="1557" loc="1556">ἀλλ' ὀδύναισι λέγω: σὸς ἀλάστωρ</TextUnit>
    <TextUnit id="1558" loc="1557">ξίφεσιν βρίθων</TextUnit>
    <TextUnit id="1559" loc="1558">καὶ πυρὶ καὶ σχετλίαισι μάχαις ἐπὶ παῖδας ἔβα σούς,</TextUnit>
    <TextUnit id="1560" loc="1559">ὦ πάτερ, ὤ μοι.</TextUnit>
    <TextUnit id="1561" loc="1560">αἰαῖ.    τί τάδε καταστένεις,</TextUnit>
    <TextUnit id="1562" loc="1561">τέκνα.    δι' ὀδύνας ἔβας:</TextUnit>
    <TextUnit id="1563" loc="1562">εἰ δὲ τέθριππά γ' ἔθ' ἅρματα λεύσσων</TextUnit>
    <TextUnit id="1564" loc="1563">ἀελίου τάδε σώματα νεκρῶν</TextUnit>
    <TextUnit id="1565" loc="1564">ὄμματος αὐγαῖς σαῖς ἐπενώμας —</TextUnit>
    <TextUnit id="1566" loc="1565">τῶν μὲν ἐμῶν τεκέων φανερὸν κακόν:</TextUnit>
    <TextUnit id="1567" loc="1566">ἁ δὲ τάλαιν' ἄλοχος τίνι μοι, τέκνον, ὤλετο μοίρᾳ;</TextUnit>
    <TextUnit id="1568" loc="1567">δάκρυα γοερὰ</TextUnit>
    <TextUnit id="1569" loc="1568">φανερὰ πᾶσι τιθεμένα,</TextUnit>
    <TextUnit id="1570" loc="1569">τέκεσι μαστὸν ἔφερεν ἔφερεν</TextUnit>
    <TextUnit id="1571" loc="1570">ἱκέτις ἱκέτιν ὀρομένα.</TextUnit>
    <TextUnit id="1572" loc="1570">ηὗρε δ' ἐν ̓Ηλέκτραισι πύλαις τέκνα</TextUnit>
    <TextUnit id="1573" loc="1571">λωτοτρόφον κατὰ λείμακα λόγχαις,</TextUnit>
    <TextUnit id="1574" loc="1572">κοινὸν ἐνυάλιον,</TextUnit>
    <TextUnit id="1575" loc="1573">μάτηρ, ὥστε λέοντας ἐναύλους,</TextUnit>
    <TextUnit id="1576" loc="1574">μαρναμένους ἐπὶ τραύμασιν, αἵματος</TextUnit>
    <TextUnit id="1577" loc="1575">ἤδη ψυχρὰν λοιβὰν φονίαν,</TextUnit>
    <TextUnit id="1578" loc="1576">ἃν ἔλαχ' ̔́Αιδας, ὤπασε δ' ̓́Αρης:</TextUnit>
    <TextUnit id="1579" loc="1577">χαλκόκροτον δὲ λαβοῦσα νεκρῶν πάρα φάσγανον εἴσω</TextUnit>
    <TextUnit id="1580" loc="1578">σαρκὸς ἔβαψεν, ἄχει δὲ τέκνων ἔπες' ἀμφὶ τέκνοισι.</TextUnit>
    <TextUnit id="1581" loc="1579">πάντα δ' ἐν ἄματι τῷδε συνάγαγεν,</TextUnit>
    <TextUnit id="1582" loc="1580">ὦ πάτερ, ἁμετέροισι δόμοισιν ἄχη θεὸς ὃς</TextUnit>
    <TextUnit id="1583" loc="1581">τάδε τελευτᾷ.</TextUnit>
    <TextUnit id="1584" loc="1582">πολλῶν κακῶν κατῆρξεν Οἰδίπου δόμοις</TextUnit>
    <TextUnit id="1585" loc="1583">τόδ' ἦμαρ: εἴη δ' εὐτυχέστερος βίος.</TextUnit>
    <TextUnit id="1586" loc="1584">οἴκτων μὲν ἤδη λήγεθ', ὡς ὥρα τάφου</TextUnit>
    <TextUnit id="1587" loc="1585">μνήμην τίθεσθαι: τόνδε δ', Οἰδίπου, λόγον</TextUnit>
    <TextUnit id="1588" loc="1586">ἄκουσον: ἀρχὰς τῆσδε γῆς ἔδωκέ μοι</TextUnit>
    <TextUnit id="1589" loc="1587">̓Ετεοκλέης παῖς σός, γάμων φερνὰς διδοὺς</TextUnit>
    <TextUnit id="1590" loc="1588">Αἵμονι κόρης τε λέκτρον ̓Αντιγόνης σέθεν.</TextUnit>
    <TextUnit id="1591" loc="1589">οὐκ οὖν ς' ἐάσω τήνδε γῆν οἰκεῖν ἔτι:</TextUnit>
    <TextUnit id="1592" loc="1590">σαφῶς γὰρ εἶπε Τειρεσίας οὐ μή ποτε</TextUnit>
    <TextUnit id="1593" loc="1591">σοῦ τήνδε γῆν οἰκοῦντος εὖ πράξειν πόλιν.</TextUnit>
    <TextUnit id="1594" loc="1592">ἀλλ' ἐκκομίζου. καὶ τάδ' οὐχ ὕβρει λέγω</TextUnit>
    <TextUnit id="1595" loc="1593">οὐδ' ἐχθρὸς ὢν σός, διὰ δὲ τοὺς ἀλάστορας</TextUnit>
    <TextUnit id="1596" loc="1594">τοὺς σοὺς δεδοικὼς μή τι γῆ πάθῃ κακόν.</TextUnit>
    <TextUnit id="1597" loc="1595">ὦ μοῖρ', ἀπ' ἀρχῆς ὥς μ' ἔφυσας ἄθλιον</TextUnit>
    <TextUnit id="1598" loc="1596">καὶ τλήμον', εἴ τις ἄλλος ἀνθρώπων ἔφυ:</TextUnit>
    <TextUnit id="1599" loc="1597">ὃν καὶ πρὶν ἐς φῶς μητρὸς ἐκ γονῆς μολεῖν,</TextUnit>
    <TextUnit id="1600" loc="1598">ἄγονον ̓Απόλλων Λαί̈ῳ μ' ἐθέσπισεν</TextUnit>
    <TextUnit id="1601" loc="1599">φονέα γενέσθαι πατρός: ὦ τάλας ἐγώ.</TextUnit>
    <TextUnit id="1602" loc="1600">ἐπεὶ δ' ἐγενόμην, αὖθις ὁ σπείρας πατὴρ</TextUnit>
    <TextUnit id="1603" loc="1601">κτείνει με νομίσας πολέμιον πεφυκέναι:</TextUnit>
    <TextUnit id="1604" loc="1602">χρῆν γὰρ θανεῖν νιν ἐξ ἐμοῦ: πέμπει δέ με</TextUnit>
    <TextUnit id="1605" loc="1603">μαστὸν ποθοῦντα θηρσὶν ἄθλιον βοράν:</TextUnit>
    <TextUnit id="1606" loc="1604">οὗ σῳζόμεσθα — Ταρτάρου γὰρ ὤφελεν</TextUnit>
    <TextUnit id="1607" loc="1605">ἐλθεῖν Κιθαιρὼν εἰς ἄβυσσα χάσματα,</TextUnit>
    <TextUnit id="1608" loc="1606">ὅς μ' οὐ διώλες', ἀλλὰ</TextUnit>
    <TextUnit id="1609" loc="1606a">δουλεῦσαί τέ μοι</TextUnit>
    <TextUnit id="1610" loc="1607">δαίμων ἔδωκε Πόλυβον ἀμφὶ δεσπότην.</TextUnit>
    <TextUnit id="1611" loc="1608">κτανὼν δ' ἐμαυτοῦ πατέρ' ὁ δυσδαίμων ἐγὼ</TextUnit>
    <TextUnit id="1612" loc="1609">ἐς μητρὸς ἦλθον τῆς ταλαιπώρου λέχος,</TextUnit>
    <TextUnit id="1613" loc="1610">παῖδάς τ' ἀδελφοὺς ἔτεκον, οὓς ἀπώλεσα,</TextUnit>
    <TextUnit id="1614" loc="1611">ἀρὰς παραλαβὼν Λαί̈ου καὶ παισὶ δούς.</TextUnit>
    <TextUnit id="1615" loc="1612">οὐ γὰρ τοσοῦτον ἀσύνετος πέφυκ' ἐγὼ</TextUnit>
    <TextUnit id="1616" loc="1613">ὥστ' εἰς ἔμ' ὄμματ' ἔς τ' ἐμῶν παίδων βίον</TextUnit>
    <TextUnit id="1617" loc="1614">ἄνευ θεῶν του ταῦτ' ἐμηχανησάμην.</TextUnit>
    <TextUnit id="1618" loc="1615">εἶἑν: τί δράσω δῆθ' ὁ δυσδαίμων ἐγώ;</TextUnit>
    <TextUnit id="1619" loc="1616">τίς ἡγεμών μοι ποδὸς ὁμαρτήσει τυφλοῦ;</TextUnit>
    <TextUnit id="1620" loc="1617">ἥδ' ἡ θανοῦσα; ζῶσά γ' ἂν σάφ' οἶδ' ὅτι.</TextUnit>
    <TextUnit id="1621" loc="1618">ἀλλ' εὔτεκνος ξυνωρίς; ἀλλ' οὐκ ἔστι μοι.</TextUnit>
    <TextUnit id="1622" loc="1619">ἀλλ' ἔτι νεάζων αὐτὸς εὕροιμ' ἂν βίον;</TextUnit>
    <TextUnit id="1623" loc="1620">πόθεν; τί μ' ἄρδην ὧδ' ἀποκτείνεις, Κρέον;</TextUnit>
    <TextUnit id="1624" loc="1621">ἀποκτενεῖς γάρ, εἴ με γῆς ἔξω βαλεῖς.</TextUnit>
    <TextUnit id="1625" loc="1622">οὐ μὴν ἑλίξας γ' ἀμφὶ σὸν χεῖρας γόνυ</TextUnit>
    <TextUnit id="1626" loc="1623">κακὸς φανοῦμαι: τὸ γὰρ ἐμόν ποτ' εὐγενὲς</TextUnit>
    <TextUnit id="1627" loc="1624">οὐκ ἂν προδοίην, οὐδέ περ πράσσων κακῶς.</TextUnit>
    <TextUnit id="1628" loc="1625">σοί τ' εὖ λέλεκται γόνατα μὴ χρῴζειν ἐμά,</TextUnit>
    <TextUnit id="1629" loc="1626">ἐγὼ δὲ ναίειν ς' οὐκ ἐάσαιμ' ἂν χθόνα.</TextUnit>
    <TextUnit id="1630" loc="1627">νεκρῶν δὲ τῶνδε τὸν μὲν ἐς δόμους χρεὼν</TextUnit>
    <TextUnit id="1631" loc="1628">ἤδη κομίζειν, τόνδε δ', ὃς πέρσων πόλιν</TextUnit>
    <TextUnit id="1632" loc="1629">πατρίδα σὺν ἄλλοις ἦλθε, Πολυνείκους νέκυν</TextUnit>
    <TextUnit id="1633" loc="1630">ἐκβάλετ' ἄθαπτον τῆσδ' ὅρων ἔξω χθονός.</TextUnit>
    <TextUnit id="1634" loc="1631">κηρύξεται δὲ πᾶσι Καδμείοις τάδε:</TextUnit>
    <TextUnit id="1635" loc="1632">ὃς ἂν νεκρὸν τόνδ' ἢ καταστέφων ἁλῷ</TextUnit>
    <TextUnit id="1636" loc="1633">ἢ γῇ καλύπτων, θάνατον ἀνταλλάξεται.</TextUnit>
    <TextUnit id="1637" loc="1634">ἐᾶν δ' ἄκλαυτον, ἄταφον, οἰωνοῖς βοράν.</TextUnit>
    <TextUnit id="1638" loc="1635">σὺ δ' ἐκλιποῦσα τριπτύχους θρήνους νεκρῶν</TextUnit>
    <TextUnit id="1639" loc="1636">κόμιζε σαυτήν, ̓Αντιγόνη, δόμων ἔσω</TextUnit>
    <TextUnit id="1640" loc="1637">καὶ παρθενεύου τὴν ἰοῦσαν ἡμέραν</TextUnit>
    <TextUnit id="1641" loc="1638">μένους', ἐν ᾗ σε λέκτρον Αἵμονος μένει.</TextUnit>
    <TextUnit id="1642" loc="1639">ὦ πάτερ, ἐν οἵοις κείμεθ' ἄθλιοι κακοῖς.</TextUnit>
    <TextUnit id="1643" loc="1640">ὥς σε στενάζω τῶν τεθνηκότων πλέον:</TextUnit>
    <TextUnit id="1644" loc="1641">οὐ γὰρ τὸ μέν σοι βαρὺ κακῶν, τὸ δ' οὐ βαρύ,</TextUnit>
    <TextUnit id="1645" loc="1642">ἀλλ' εἰς ἅπαντα δυστυχὴς ἔφυς, πάτερ.</TextUnit>
    <TextUnit id="1646" loc="1643">ἀτὰρ ς' ἐρωτῶ τὸν νεωστὶ κοίρανον:</TextUnit>
    <TextUnit id="1647" loc="1644">τί τόνδ' ὑβρίζεις πατέρ' ἀποστέλλων χθονός;</TextUnit>
    <TextUnit id="1648" loc="1645">τί θεσμοποιεῖς ἐπὶ ταλαιπώρῳ νεκρῷ;</TextUnit>
    <TextUnit id="1649" loc="1646">̓Ετεοκλέους βουλεύματ', οὐχ ἡμῶν, τάδε.</TextUnit>
    <TextUnit id="1650" loc="1647">ἄφρονά γε, καὶ σὺ μῶρος ὃς ἐπίθου τάδε.</TextUnit>
    <TextUnit id="1651" loc="1648">πῶς; τἀντεταλμέν' οὐ δίκαιον ἐκπονεῖν;</TextUnit>
    <TextUnit id="1652" loc="1649">οὔκ, ἢν πονηρά γ' ᾖ κακῶς τ' εἰρημένα.</TextUnit>
    <TextUnit id="1653" loc="1650">τί δ'; οὐ δικαίως ὅδε κυσὶν δοθήσεται;</TextUnit>
    <TextUnit id="1654" loc="1651">οὐκ ἔννομον γὰρ τὴν δίκην πράσσεσθέ νιν.</TextUnit>
    <TextUnit id="1655" loc="1652">εἴπερ γε πόλεως ἐχθρὸς ἦν οὐκ ἐχθρὸς ὤν.</TextUnit>
    <TextUnit id="1656" loc="1653">οὐκοῦν ἔδωκε τῇ τύχῃ τὸν δαίμονα.</TextUnit>
    <TextUnit id="1657" loc="1654">καὶ τῷ τάφῳ νυν τὴν δίκην παρασχέτω.</TextUnit>
    <TextUnit id="1658" loc="1655">τί πλημμελήσας, τὸ μέρος εἰ μετῆλθε γῆς;</TextUnit>
    <TextUnit id="1659" loc="1656">ἄταφος ὅδ' ἁνήρ, ὡς μάθῃς, γενήσεται.</TextUnit>
    <TextUnit id="1660" loc="1657">ἐγώ σφε θάψω, κἂν ἀπεννέπῃ πόλις.</TextUnit>
    <TextUnit id="1661" loc="1658">σαυτὴν ἄρ' ἐγγὺς τῷδε συνθάψεις νεκρῷ.</TextUnit>
    <TextUnit id="1662" loc="1659">ἀλλ' εὐκλεές τοι δύο φίλω κεῖσθαι πέλας.</TextUnit>
    <TextUnit id="1663" loc="1660">λάζυσθε τήνδε κἀς δόμους κομίζετε.</TextUnit>
    <TextUnit id="1664" loc="1661">οὐ δῆτ', ἐπεὶ τοῦδ' οὐ μεθήσομαι νεκροῦ.</TextUnit>
    <TextUnit id="1665" loc="1662">ἔκριν' ὁ δαίμων, παρθέν', οὐχ ἃ σοὶ δοκεῖ.</TextUnit>
    <TextUnit id="1666" loc="1663">κἀκεῖνο κέκριται, μὴ ἐφυβρίζεσθαι νεκρούς.</TextUnit>
    <TextUnit id="1667" loc="1664">ὡς οὔτις ἀμφὶ τῷδ' ὑγρὰν θήσει κόνιν.</TextUnit>
    <TextUnit id="1668" loc="1665">ναὶ πρός σε τῆσδε μητρὸς ̓Ιοκάστης, Κρέον.</TextUnit>
    <TextUnit id="1669" loc="1666">μάταια μοχθεῖς: οὐ γὰρ ἂν τύχοις τάδε.</TextUnit>
    <TextUnit id="1670" loc="1667">σὺ δ' ἀλλὰ νεκρῷ λουτρὰ περιβαλεῖν μ' ἔα.</TextUnit>
    <TextUnit id="1671" loc="1668">ἓν τοῦτ' ἂν εἴη τῶν ἀπορρήτων πόλει.</TextUnit>
    <TextUnit id="1672" loc="1669">ἀλλ' ἀμφὶ τραύματ' ἄγρια τελαμῶνας βαλεῖν.</TextUnit>
    <TextUnit id="1673" loc="1670">οὐκ ἔσθ' ὅπως σὺ τόνδε τιμήσεις νέκυν.</TextUnit>
    <TextUnit id="1674" loc="1671">ὦ φίλτατ', ἀλλὰ στόμα γε σὸν προσπτύξομαι.</TextUnit>
    <TextUnit id="1675" loc="1672">οὐ μὴ ἐς γάμους σοὺς συμφορὰν κτήσῃ γόοις.</TextUnit>
    <TextUnit id="1676" loc="1673">ἦ γὰρ γαμοῦμαι ζῶσα παιδὶ σῷ ποτε;</TextUnit>
    <TextUnit id="1677" loc="1674">πολλή ς' ἀνάγκη: ποῖ γὰρ ἐκφεύξῃ λέχος;</TextUnit>
    <TextUnit id="1678" loc="1675">νὺξ ἆρ' ἐκείνη Δαναί̈δων μ' ἕξει μίαν.</TextUnit>
    <TextUnit id="1679" loc="1676">εἶδες τὸ τόλμημ' οἷον ἐξωνείδισεν;</TextUnit>
    <TextUnit id="1680" loc="1677">ἴστω σίδηρος ὅρκιόν τέ μοι ξίφος.</TextUnit>
    <TextUnit id="1681" loc="1678">τί δ' ἐκπροθυμῇ τῶνδ' ἀπηλλάχθαι γάμων;</TextUnit>
    <TextUnit id="1682" loc="1679">συμφεύξομαι τῷδ' ἀθλιωτάτῳ πατρί.</TextUnit>
    <TextUnit id="1683" loc="1680">γενναιότης σοι, μωρία δ' ἔνεστί τις.</TextUnit>
    <TextUnit id="1684" loc="1681">καὶ ξυνθανοῦμαί γ', ὡς μάθῃς περαιτέρω.</TextUnit>
    <TextUnit id="1685" loc="1682">ἴθ', οὐ φονεύσεις παῖδ' ἐμόν, λίπε χθόνα.</TextUnit>
    <TextUnit id="1686" loc="1683">ὦ θύγατερ, αἰνῶ μέν σε τῆς προθυμίας.</TextUnit>
    <TextUnit id="1687" loc="1684">ἀλλ' εἰ γαμοίμην, σὺ δὲ μόνος φεύγοις, πάτερ;</TextUnit>
    <TextUnit id="1688" loc="1685">μέν' εὐτυχοῦσα, τἄμ' ἐγὼ στέρξω κακά.</TextUnit>
    <TextUnit id="1689" loc="1686">καὶ τίς σε τυφλὸν ὄντα θεραπεύσει, πάτερ;</TextUnit>
    <TextUnit id="1690" loc="1687">πεσὼν ὅπου μοι μοῖρα κείσομαι πέδῳ.</TextUnit>
    <TextUnit id="1691" loc="1688">ὁ δ' Οἰδίπους ποῦ καὶ τὰ κλείν' αἰνίγματα;</TextUnit>
    <TextUnit id="1692" loc="1689">ὄλωλ': ἓν ἦμάρ μ' ὤλβις', ἓν δ' ἀπώλεσεν.</TextUnit>
    <TextUnit id="1693" loc="1690">οὔκουν μετασχεῖν κἀμὲ δεῖ τῶν σῶν κακῶν;</TextUnit>
    <TextUnit id="1694" loc="1691">αἰσχρὰ φυγὴ θυγατρὶ σὺν τυφλῷ πατρί.</TextUnit>
    <TextUnit id="1695" loc="1692">οὔ, σωφρονούσῃ γ', ἀλλὰ γενναία, πάτερ.</TextUnit>
    <TextUnit id="1696" loc="1693">προσάγαγέ νύν με, μητρὸς ὡς ψαύσω σέθεν.</TextUnit>
    <TextUnit id="1697" loc="1694">ἰδού, γεραιᾶς φιλτάτης ψαῦσον χερί.</TextUnit>
    <TextUnit id="1698" loc="1695">ὦ μῆτερ, ὦ ξυνάορ' ἀθλιωτάτη.</TextUnit>
    <TextUnit id="1699" loc="1696">οἰκτρὰ πρόκειται, πάντ' ἔχους' ὁμοῦ κακά.</TextUnit>
    <TextUnit id="1700" loc="1697">̓Ετεοκλέους δὲ πτῶμα Πολυνείκους τε ποῦ;</TextUnit>
    <TextUnit id="1701" loc="1698">τώδ' ἐκτάδην σοι κεῖσθον ἀλλήλοιν πέλας.</TextUnit>
    <TextUnit id="1702" loc="1699">πρόσθες τυφλὴν χεῖρ' ἐπὶ πρόσωπα δυστυχῆ.</TextUnit>
    <TextUnit id="1703" loc="1700">ἰδού, θανόντων σῶν τέκνων ἅπτου χερί.</TextUnit>
    <TextUnit id="1704" loc="1701">ὦ φίλα πεσήματ' ἄθλι' ἀθλίου πατρός.</TextUnit>
    <TextUnit id="1705" loc="1702">ὦ φίλτατον δῆτ' ὄνομα Πολυνείκους ἐμοί.</TextUnit>
    <TextUnit id="1706" loc="1703">νῦν χρησμός, ὦ παῖ, Λοξίου περαίνεται.</TextUnit>
    <TextUnit id="1707" loc="1704">ὁ ποῖος; ἀλλ' ἦ πρὸς κακοῖς ἐρεῖς κακά;</TextUnit>
    <TextUnit id="1708" loc="1705">ἐν ταῖς ̓Αθήναις κατθανεῖν μ' ἀλώμενον.</TextUnit>
    <TextUnit id="1709" loc="1706">ποῦ; τίς σε πύργος ̓Ατθίδος προσδέξεται;</TextUnit>
    <TextUnit id="1710" loc="1707">ἱερὸς Κολωνός, δώμαθ' ἱππίου θεοῦ.</TextUnit>
    <TextUnit id="1711" loc="1708">ἀλλ' εἶα, τυφλῷ τῷδ' ὑπηρέτει πατρί,</TextUnit>
    <TextUnit id="1712" loc="1709">ἐπεὶ προθυμῇ τῆσδε κοινοῦσθαι φυγῆς.</TextUnit>
    <TextUnit id="1713" loc="1710">ἴθ' ἐς φυγὰν τάλαιναν: ὄρεγε χέρα φίλαν,</TextUnit>
    <TextUnit id="1714" loc="1711">πάτερ γεραιέ, πομπίμαν</TextUnit>
    <TextUnit id="1715" loc="1712">ἔχων ἔμ' ὥστε ναυσίπομπον αὔραν.</TextUnit>
    <TextUnit id="1716" loc="1713">ἰδοὺ ἰδού, πορεύομαι:</TextUnit>
    <TextUnit id="1717" loc="1715">τέκνον, σύ μοι ποδαγὸς ἀθλία γενοῦ.</TextUnit>
    <TextUnit id="1718" loc="1716">γενόμεθα γενόμεθ', ἄθλιαί</TextUnit>
    <TextUnit id="1719" loc="1717">γε δῆτα Θηβαιᾶν μάλιστα παρθένων.</TextUnit>
    <TextUnit id="1720" loc="1718">πόθι γεραιὸν ἴχνος τίθημι;</TextUnit>
    <TextUnit id="1721" loc="1719">βάκτρα πρόσφερ', ὦ τέκνον.</TextUnit>
    <TextUnit id="1722" loc="1720">τᾷδε τᾷδε βᾶθί μοι,</TextUnit>
    <TextUnit id="1723" loc="1721">τᾷδε τᾷδε πόδα τιθείς,</TextUnit>
    <TextUnit id="1724" loc="1722">ὥστ' ὄνειρον ἰσχύν.</TextUnit>
    <TextUnit id="1725" loc="1723">ἰὼ ἰώ, δυστυχεστάτας φυγὰς</TextUnit>
    <TextUnit id="1726" loc="1724">ἐλαύνων τὸν γέροντά μ' ἐκ πάτρας.</TextUnit>
    <TextUnit id="1727" loc="1725">ἰὼ ἰώ, δεινὰ δείν' ἐγὼ τλάς.</TextUnit>
    <TextUnit id="1728" loc="1726">τί τλάς; τί τλάς; οὐχ ὁρᾷ Δίκα κακούς,</TextUnit>
    <TextUnit id="1729" loc="1727">οὐδ' ἀμείβεται βροτῶν ἀσυνεσίας.</TextUnit>
    <TextUnit id="1730" loc="1728">ὅδ' εἰμὶ μοῦσαν ὃς ἐπὶ καλ-</TextUnit>
    <TextUnit id="1731" loc="1729">λίνικον οὐράνιον ἔβαν</TextUnit>
    <TextUnit id="1732" loc="1730">μειξοπαρθένου κόρας</TextUnit>
    <TextUnit id="1733" loc="1731">αἴνιγμ' ἀσύνετον εὑρών.</TextUnit>
    <TextUnit id="1734" loc="1732">Σφιγγὸς ἀναφέρεις ὄνειδος.</TextUnit>
    <TextUnit id="1735" loc="1733">ἄπαγε τὰ πάρος εὐτυχήματ' αὐδῶν.</TextUnit>
    <TextUnit id="1736" loc="1734">τάδε ς' ἐπέμενε μέλεα πάθεα</TextUnit>
    <TextUnit id="1737" loc="1735">φυγάδα πατρίδος ἄπο γενόμενον,</TextUnit>
    <TextUnit id="1738" loc="1736">ὦ πάτερ, θανεῖν που.</TextUnit>
    <TextUnit id="1739" loc="1737">ποθεινὰ δάκρυα παρὰ φίλαισι παρθένοις</TextUnit>
    <TextUnit id="1740" loc="1738">λιποῦς' ἄπειμι πατρίδος ἀποπρὸ γαίας</TextUnit>
    <TextUnit id="1741" loc="1739">ἀπαρθένευτ' ἀλωμένα.</TextUnit>
    <TextUnit id="1742" loc="1740">φεῦ τὸ χρήσιμον φρενῶν</TextUnit>
    <TextUnit id="1743" loc="1741">ἐς πατρός γε συμφορὰς</TextUnit>
    <TextUnit id="1744" loc="1742">εὐκλεᾶ με θήσει:</TextUnit>
    <TextUnit id="1745" loc="1743">τάλαιν' ἐγὼ σῶν συγγόνου θ' ὑβρισμάτων,</TextUnit>
    <TextUnit id="1746" loc="1744">ὃς ἐκ δόμων νέκυς ἄθαπτος οἴχεται</TextUnit>
    <TextUnit id="1747" loc="1745">μέλεος, ὅν, εἴ με καὶ θανεῖν, πάτερ, χρεών,</TextUnit>
    <TextUnit id="1748" loc="1746">σκότια γᾷ καλύψω.</TextUnit>
    <TextUnit id="1749" loc="1747">πρὸς ἥλικας φάνηθι σάς.</TextUnit>
    <TextUnit id="1750" loc="1748">ἅλις ὀδυρμάτων ἐμῶν.</TextUnit>
    <TextUnit id="1751" loc="1749">σὺ δ' ἀμφὶ βωμίους λιτὰς —</TextUnit>
    <TextUnit id="1752" loc="1750">κόρον ἔχους' ἐμῶν κακῶν.</TextUnit>
    <TextUnit id="1753" loc="1751">ἴθ' ἀλλὰ Βρόμιος ἵνα τε σηκὸς</TextUnit>
    <TextUnit id="1754" loc="1752">ἄβατος ὄρεσι μαινάδων.</TextUnit>
    <TextUnit id="1755" loc="1753">Καδμείαν ᾧ νεβρίδα</TextUnit>
    <TextUnit id="1756" loc="1754">στολιδωσαμένα ποτ' ἐγὼ Σεμέλας</TextUnit>
    <TextUnit id="1757" loc="1756">θίασον ἱερὸν ὄρεσιν ἀνεχόρευσα,</TextUnit>
    <TextUnit id="1758" loc="1757">χάριν ἀχάριτον ἐς θεοὺς διδοῦσα;</TextUnit>
    <TextUnit id="1759" loc="1758">ὦ πάτρας κλεινῆς πολῖται, λεύσσετ', Οἰδίπους ὅδε,</TextUnit>
    <TextUnit id="1760" loc="1759">ὃς τὰ κλείν' αἰνίγματ' ἔγνω καὶ μέγιστος ἦν ἀνήρ,</TextUnit>
    <TextUnit id="1761" loc="1760">ὃς μόνος Σφιγγὸς κατέσχον τῆς μιαιφόνου κράτη,</TextUnit>
    <TextUnit id="1762" loc="1761">νῦν ἄτιμος αὐτὸς οἰκτρὸς ἐξελαύνομαι χθονός.</TextUnit>
    <TextUnit id="1763" loc="1762">ἀλλὰ γὰρ τί ταῦτα θρηνῶ καὶ μάτην ὀδύρομαι;</TextUnit>
    <TextUnit id="1764" loc="1763">τὰς γὰρ ἐκ θεῶν ἀνάγκας θνητὸν ὄντα δεῖ φέρειν.</TextUnit>
    <TextUnit id="1765" loc="1764">ὦ μέγα σεμνὴ Νίκη, τὸν ἐμὸν</TextUnit>
    <TextUnit id="1766" loc="1765">βίοτον κατέχοις</TextUnit>
    <TextUnit id="1767" loc="1766">καὶ μὴ λήγοις στεφανοῦσα.</TextUnit>
  </Text>
</TessDocument>
