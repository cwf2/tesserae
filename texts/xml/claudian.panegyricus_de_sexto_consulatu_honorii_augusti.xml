<?xml version="1.0" encoding="UTF-8"?>
<TessDocument id="claudian.panegyricus_de_sexto_consulatu_honorii_augusti">
  <Metadata>
    <Author>claudian</Author>
    <Display>Panegyricus de sexto consulatu Honorii Augusti</Display>
    <Abbr>claud. 6 hon.</Abbr>
    <Lang>la</Lang>
    <Prose>0</Prose>
    <PrintSource>Claudian, Vol 2. Claudianus, Claudius. Maurice Platnaeur. William Heinemann; G.P. Putnam's Sons. London; New York. 1922.</PrintSource>
    <DigitalSourceDisplay>Perseus</DigitalSourceDisplay>
    <DigitalSourceURL>http://www.perseus.tufts.edu/hopper/text?doc=Perseus%3atext%3a2008.01.0687</DigitalSourceURL>
    <AddedBy/>
    <URI>urn:cts:latinLit:stoa0089.stoa012.perseus-lat1</URI>
  </Metadata>
  <Text>
    <TextUnit id="0" loc="praef.1">Omnia, quae sensu volvuntur vota diurno,</TextUnit>
    <TextUnit id="1" loc="praef.2">pectore sopito reddit amica quies.</TextUnit>
    <TextUnit id="2" loc="praef.3">venator defessa toro cum membra reponit,</TextUnit>
    <TextUnit id="3" loc="praef.4">mens tamen ad silvas et sua lustra redit.</TextUnit>
    <TextUnit id="4" loc="praef.5">iudicibus lites, aurigae somnia currus</TextUnit>
    <TextUnit id="5" loc="praef.6">vanaque nocturnis meta cavetur equis.</TextUnit>
    <TextUnit id="6" loc="praef.7">furto gaudet amans, permutat navita merces</TextUnit>
    <TextUnit id="7" loc="praef.8">et vigil elapsas quaerit avarus opes,</TextUnit>
    <TextUnit id="8" loc="praef.9">blandaque largitur frustra sitientibus aegris</TextUnit>
    <TextUnit id="9" loc="praef.10">inriguus gelido pocula fonte sopor.</TextUnit>
    <TextUnit id="10" loc="praef.11">Me quoque Musarum studium sub nocte silenti</TextUnit>
    <TextUnit id="11" loc="praef.12">artibus adsuetis sollicitare solet.</TextUnit>
    <TextUnit id="12" loc="praef.13">namque poli media stellantis in arce videbar</TextUnit>
    <TextUnit id="13" loc="praef.14">ante pedes summi carmina ferre Iovis;</TextUnit>
    <TextUnit id="14" loc="praef.15">utque favet somnus, plaudebant numina dictis</TextUnit>
    <TextUnit id="15" loc="praef.16">et circumfusi sacra corona chori.</TextUnit>
    <TextUnit id="16" loc="praef.17">Enceladus mihi carmen erat victusque Typhoeus:</TextUnit>
    <TextUnit id="17" loc="praef.18">hic subit Inarimen, hunc gravis Aetna domat.</TextUnit>
    <TextUnit id="18" loc="praef.19">quam laetum post bella Iovem susceperat aether</TextUnit>
    <TextUnit id="19" loc="praef.20">Phlegraeae referens praemia militiae!</TextUnit>
    <TextUnit id="20" loc="praef.21">Additur ecce fides nec me mea lusit imago,</TextUnit>
    <TextUnit id="21" loc="praef.22">inrita nec falsum somnia misit ebur.</TextUnit>
    <TextUnit id="22" loc="praef.23">en princeps, en orbis apex aequatus Olympo!</TextUnit>
    <TextUnit id="23" loc="praef.24">en quales memini, turba verenda, deos!</TextUnit>
    <TextUnit id="24" loc="praef.25">fingere nil maius potuit sopor, altaque vati</TextUnit>
    <TextUnit id="25" loc="praef.26">conventum caelo praebuit aula parem.</TextUnit>
    <TextUnit id="26" loc="1">Aurea Fortunae Reduci si templa priores</TextUnit>
    <TextUnit id="27" loc="2">ob reditum vovere ducum, non dignius umquam</TextUnit>
    <TextUnit id="28" loc="3">haec dea pro mentis amplas sibi posceret aedes,</TextUnit>
    <TextUnit id="29" loc="4">quam sua cum pariter trabeis reparatur et urbi</TextUnit>
    <TextUnit id="30" loc="5">maiestas: neque enim campus sollemnis et urna</TextUnit>
    <TextUnit id="31" loc="6">luditur in morem, species nec dissona coetu</TextUnit>
    <TextUnit id="32" loc="7">aut peregrina nitet simulati iuris imago,</TextUnit>
    <TextUnit id="33" loc="8">indigenas habitus nativa palatia sumunt,</TextUnit>
    <TextUnit id="34" loc="9">et, patriis plebem castris sociante Quirino,</TextUnit>
    <TextUnit id="35" loc="10">Mars augusta sui renovat suffragia campi.</TextUnit>
    <TextUnit id="36" loc="11">qualis erit terris, quem mons Euandrius offert</TextUnit>
    <TextUnit id="37" loc="12">Romanis avibus, quem Thybris inaugurat, annus?</TextUnit>
    <TextUnit id="38" loc="13">quamquam omnes, quicumque tui cognominis, anni</TextUnit>
    <TextUnit id="39" loc="14">semper inoffensum dederint successibus omen</TextUnit>
    <TextUnit id="40" loc="15">sintque tropaea tuas semper comitata secures,</TextUnit>
    <TextUnit id="41" loc="16">hic tamen ante omnes miro promittitur ortu,</TextUnit>
    <TextUnit id="42" loc="17">urbis et Augusti geminato numine felix.</TextUnit>
    <TextUnit id="43" loc="18">namque vehit stellas Babylonia cura salubres</TextUnit>
    <TextUnit id="44" loc="19">optima tunc spondet mortalibus edere fata,</TextUnit>
    <TextUnit id="45" loc="20">caelicolae cum celsa tenent summoque feruntur</TextUnit>
    <TextUnit id="46" loc="21">cardine nec radios humili statione recondunt:</TextUnit>
    <TextUnit id="47" loc="22">haud aliter Latiae sublimis Signifer aulae,</TextUnit>
    <TextUnit id="48" loc="23">imperii sidus propria cum sede locavit,</TextUnit>
    <TextUnit id="49" loc="24">auget spes Italas; et certius omina surgunt</TextUnit>
    <TextUnit id="50" loc="25">victrici concepta solo. Cum pulcher Apollo</TextUnit>
    <TextUnit id="51" loc="26">lustrat Hyperboreas Delphis cessantibus aras,</TextUnit>
    <TextUnit id="52" loc="27">nil tum Castaliae rivis communibus undae</TextUnit>
    <TextUnit id="53" loc="28">dissimiles, vili nec discrepat arbore laurus.</TextUnit>
    <TextUnit id="54" loc="29">antraque maesta silent inconsultique recessus.</TextUnit>
    <TextUnit id="55" loc="30">at si Phoebus adest et frenis grypha iugalem</TextUnit>
    <TextUnit id="56" loc="31">Riphaeo tripodas repetens detorsit ab axe,</TextUnit>
    <TextUnit id="57" loc="32">tunc silvae, tunc antra loqui, tunc vivere fontes,</TextUnit>
    <TextUnit id="58" loc="33">tunc sacer horror aquis adytisque effunditur Echo</TextUnit>
    <TextUnit id="59" loc="34">clarior et doctae spirant praesagia rupes.</TextUnit>
    <TextUnit id="60" loc="35">ecce Palatino crevit reverentia monti</TextUnit>
    <TextUnit id="61" loc="36">exultatque habitante deo potioraque Delphis</TextUnit>
    <TextUnit id="62" loc="37">supplicibus late populis oracula pandit</TextUnit>
    <TextUnit id="63" loc="38">atque suas ad signa iubet revirescere laurus.</TextUnit>
    <TextUnit id="64" loc="39">Non alium certe decuit rectoribus orbis</TextUnit>
    <TextUnit id="65" loc="40">esse larem, nulloque magis se colle potestas</TextUnit>
    <TextUnit id="66" loc="41">aestimat et summi sentit fastigia iuris;</TextUnit>
    <TextUnit id="67" loc="42">attollens apicem subiectis regia rostris</TextUnit>
    <TextUnit id="68" loc="43">tot circum delubra videt tantisque deorum</TextUnit>
    <TextUnit id="69" loc="44">cingitur excubiis! iuvat infra tecta Tonantis</TextUnit>
    <TextUnit id="70" loc="45">cernere Tarpeia pendentes rupe Gigantas</TextUnit>
    <TextUnit id="71" loc="46">caelatasque fores mediisque volantia signa</TextUnit>
    <TextUnit id="72" loc="47">nubibus et densum stipantibus aethera templis</TextUnit>
    <TextUnit id="73" loc="48">aeraque vestitis numerosa puppe columnis</TextUnit>
    <TextUnit id="74" loc="49">consita subnixasque iugis inmanibus aedes,</TextUnit>
    <TextUnit id="75" loc="50">naturam cumulante manu, spoliisque micantes</TextUnit>
    <TextUnit id="76" loc="51">innumeros arcus. acies stupet igne metalli</TextUnit>
    <TextUnit id="77" loc="52">et circumfuso trepidans obtunditur auro.</TextUnit>
    <TextUnit id="78" loc="53">Agnoscisne tuos, princeps venerande, penates?</TextUnit>
    <TextUnit id="79" loc="54">haec sunt, quae primis olim miratus in annis</TextUnit>
    <TextUnit id="80" loc="55">patre pio monstrante puer. nil optimus ille</TextUnit>
    <TextUnit id="81" loc="56">divorum toto meruit felicius aevo,</TextUnit>
    <TextUnit id="82" loc="57">quam quod Romuleis victor sub moenibus egit</TextUnit>
    <TextUnit id="83" loc="58">te consorte dies, cum se melioribus addens</TextUnit>
    <TextUnit id="84" loc="59">exemplis civem gereret terrore remote,</TextUnit>
    <TextUnit id="85" loc="60">alternos cum plebe iocos dilectaque passus</TextUnit>
    <TextUnit id="86" loc="61">iurgia patriciasque domos privataque passim</TextUnit>
    <TextUnit id="87" loc="62">visere deposito dignatus limina fastu.</TextUnit>
    <TextUnit id="88" loc="63">publicus hinc ardescit amor, cum moribus aequis</TextUnit>
    <TextUnit id="89" loc="64">inclinat populo regale modestia culmen.</TextUnit>
    <TextUnit id="90" loc="65">teque rudem vitae, quamvis diademate necdum</TextUnit>
    <TextUnit id="91" loc="66">cingebare comas, socium sumebat honorum</TextUnit>
    <TextUnit id="92" loc="67">purpureo fotum gremio, parvumque triumphis</TextUnit>
    <TextUnit id="93" loc="68">imbuit et magnis docuit praeludere fatis.</TextUnit>
    <TextUnit id="94" loc="69">et Unguis variae gentes missique rogatum</TextUnit>
    <TextUnit id="95" loc="70">foedera Persarum proceres cum patre sedentem</TextUnit>
    <TextUnit id="96" loc="71">hac quondam videre domo positoque tiaram</TextUnit>
    <TextUnit id="97" loc="72">summisere genu, tecum praelarga vocavit</TextUnit>
    <TextUnit id="98" loc="73">ditandas ad dona tribus; fulgentia tecum</TextUnit>
    <TextUnit id="99" loc="74">collecti trabeatus adit delubra senatus</TextUnit>
    <TextUnit id="100" loc="75">Romano puerum gaudens offerre favori,</TextUnit>
    <TextUnit id="101" loc="76">ut novus imperio iam tunc adsuesceret heres.</TextUnit>
    <TextUnit id="102" loc="77">Hinc tibi concreta radice tenacius haesit</TextUnit>
    <TextUnit id="103" loc="78">et penitus totis inolevit Roma medullis,</TextUnit>
    <TextUnit id="104" loc="79">dilectaeque urbis tenero conceptus ab ungue</TextUnit>
    <TextUnit id="105" loc="80">tecum crevit amor, nec te mutare reversum</TextUnit>
    <TextUnit id="106" loc="81">evaluit propria nutritor Bosphorus arce.</TextUnit>
    <TextUnit id="107" loc="82">et quotiens optare tibi quae moenia malles</TextUnit>
    <TextUnit id="108" loc="83">adludens genitor regni pro parte dedisset,</TextUnit>
    <TextUnit id="109" loc="84">divitis Aurorae solium sortemque paratam</TextUnit>
    <TextUnit id="110" loc="85">sponte remittebas fratri: "regat ille volentes</TextUnit>
    <TextUnit id="111" loc="86">Assyrios; habeat Pharium cum Tigride Nilum;</TextUnit>
    <TextUnit id="112" loc="87">contingat mea Roma mihi." nec vota fefellit</TextUnit>
    <TextUnit id="113" loc="88">eventus. Fortuna novum molita tyrannum</TextUnit>
    <TextUnit id="114" loc="89">iam tibi quaerebat Latium belloque secundo</TextUnit>
    <TextUnit id="115" loc="90">protinus Eoa velox accitus ab aula</TextUnit>
    <TextUnit id="116" loc="91">suscipis Hesperiam patrio bis Marte receptam.</TextUnit>
    <TextUnit id="117" loc="92">ipsa per Illyricas urbes Oriente relicto</TextUnit>
    <TextUnit id="118" loc="93">ire Serena comes nullo deterrita casu,</TextUnit>
    <TextUnit id="119" loc="94">materna te mente fovens Latioque futurum</TextUnit>
    <TextUnit id="120" loc="95">rectorem generumque sibi seniore supernas</TextUnit>
    <TextUnit id="121" loc="96">iam repetente plagas. illo sub cardine rerum</TextUnit>
    <TextUnit id="122" loc="97">sedula servatum per tot discrimina pignus</TextUnit>
    <TextUnit id="123" loc="98">restituit sceptris patrui castrisque mariti.</TextUnit>
    <TextUnit id="124" loc="99">certavit pietate domus, fidaeque reductum</TextUnit>
    <TextUnit id="125" loc="100">coniugis officio Stilichonis cura recepit.</TextUnit>
    <TextUnit id="126" loc="101">Felix ille parens, qui te securus Olympum</TextUnit>
    <TextUnit id="127" loc="102">succedente petit! quam laetus ab aethere cernit</TextUnit>
    <TextUnit id="128" loc="103">se factis crevisse tuis! duo namque fuere</TextUnit>
    <TextUnit id="129" loc="104">Europae Libyaeque hostes: Maurusius Atlas</TextUnit>
    <TextUnit id="130" loc="105">Gildonis Furias, Alaricum barbara Peuce</TextUnit>
    <TextUnit id="131" loc="106">nutrierat, qui saepe tuum sprevere profana</TextUnit>
    <TextUnit id="132" loc="107">mente patrem. Thracum venienti e 1 finibus alter</TextUnit>
    <TextUnit id="133" loc="108">Hebri clausit aquas; alter praecepta vocantis</TextUnit>
    <TextUnit id="134" loc="109">respuit auxiliisque ad proxima bella negatis</TextUnit>
    <TextUnit id="135" loc="110">abiurata palam Libyae possederat arva:</TextUnit>
    <TextUnit id="136" loc="111">quorum nunc meritam repetens non inmemor iram</TextUnit>
    <TextUnit id="137" loc="112">suppliciis fruitur natoque ultore triumphat.</TextUnit>
    <TextUnit id="138" loc="113">ense Thyestiadae poenas exegit Orestes,</TextUnit>
    <TextUnit id="139" loc="114">sed mixtum pietate nefas dubitandaque caedis</TextUnit>
    <TextUnit id="140" loc="115">gloria, materno laudem cum crimine pensat;</TextUnit>
    <TextUnit id="141" loc="116">pavit Iuleos inviso sanguine manes</TextUnit>
    <TextUnit id="142" loc="117">Augustus, sed falsa pii praeconia sumpsit</TextUnit>
    <TextUnit id="143" loc="118">in luctum patriae civili strage parcntans:</TextUnit>
    <TextUnit id="144" loc="119">at tibi causa patris rerum coniuncta saluti</TextUnit>
    <TextUnit id="145" loc="120">bellorum duplicat laurus, isdemque tropaeis</TextUnit>
    <TextUnit id="146" loc="121">reddita libertas orbi, vindicta parenti.</TextUnit>
    <TextUnit id="147" loc="122">Sed mihi iam pridem captum Parnasia Maurum</TextUnit>
    <TextUnit id="148" loc="123">Pieriis egit fidibus chelys; arma Getarum</TextUnit>
    <TextUnit id="149" loc="124">nuper apud socerum plectro celebrata recenti.</TextUnit>
    <TextUnit id="150" loc="125">adventus nunc sacra tui libet edere Musis</TextUnit>
    <TextUnit id="151" loc="126">grataque patratis exordia sumere bellis.</TextUnit>
    <TextUnit id="152" loc="127">Iam Pollentini tenuatus funere campi</TextUnit>
    <TextUnit id="153" loc="128">concessaque sibi (rerum sic admonet usus)</TextUnit>
    <TextUnit id="154" loc="129">luce, tot amissis sociis atque omnibus una</TextUnit>
    <TextUnit id="155" loc="130">direptis opibus, Latio discedere iussus</TextUnit>
    <TextUnit id="156" loc="131">hostis et inmensi revolutus culmine fati</TextUnit>
    <TextUnit id="157" loc="132">turpe retexit iter, qualis piratica puppis,</TextUnit>
    <TextUnit id="158" loc="133">quae cunctis infensa fretis scelerumque referta</TextUnit>
    <TextUnit id="159" loc="134">divitiis multasque diu populata carinas</TextUnit>
    <TextUnit id="160" loc="135">incidit in magnam bellatricemque triremim,</TextUnit>
    <TextUnit id="161" loc="136">dum praedam de more putat; viduataque caesis</TextUnit>
    <TextUnit id="162" loc="137">remigibus, scissis velorum debilis alis,</TextUnit>
    <TextUnit id="163" loc="138">orba gubernaclis, antennis saucia fractis</TextUnit>
    <TextUnit id="164" loc="139">ludibrium pelagi vento iactatur et unda,</TextUnit>
    <TextUnit id="165" loc="140">vastato tandem poenas luitura profundo:</TextUnit>
    <TextUnit id="166" loc="141">talis ab urbe minas retro flectebat inanes</TextUnit>
    <TextUnit id="167" loc="142">Italiam fugiens, et quae venientibus ante</TextUnit>
    <TextUnit id="168" loc="143">prona fuit, iam difficilis, iam dura reversis.</TextUnit>
    <TextUnit id="169" loc="144">clausa putat sibi cuncta pavor, retroque relictos</TextUnit>
    <TextUnit id="170" loc="145">quos modo temnebat, rediens exhorruit amnes.</TextUnit>
    <TextUnit id="171" loc="146">Undosa tum forte domo vitreisque sub antris</TextUnit>
    <TextUnit id="172" loc="147">rerum ignarus adhuc ingentes pectore curas</TextUnit>
    <TextUnit id="173" loc="148">volvebat pater Eridanus: quis bella maneret</TextUnit>
    <TextUnit id="174" loc="149">exitus? imperiumne Iovi legesque placerent</TextUnit>
    <TextUnit id="175" loc="150">et vitae Romana quies, an iura perosus</TextUnit>
    <TextUnit id="176" loc="151">ad priscos pecudum damnaret saecula ritus?</TextUnit>
    <TextUnit id="177" loc="152">talia dum secum movet anxius, advolat una</TextUnit>
    <TextUnit id="178" loc="153">Naiadum resoluta comam, complexaque patrem</TextUnit>
    <TextUnit id="179" loc="154">"en Alaricus" ait "non qualem nuper ovantem</TextUnit>
    <TextUnit id="180" loc="155">vidimus; exangues, genitor, mirabere vultus.</TextUnit>
    <TextUnit id="181" loc="156">percensere manum tantaque ex gente iuvabit</TextUnit>
    <TextUnit id="182" loc="157">relliquias numerasse breves, iam desine maesta</TextUnit>
    <TextUnit id="183" loc="158">fronte queri Nymphasque choris iam redde sorores."</TextUnit>
    <TextUnit id="184" loc="159">Dixerat; ille caput placidis sublime fluentis</TextUnit>
    <TextUnit id="185" loc="160">extulit, et totis lucem spargentia ripis</TextUnit>
    <TextUnit id="186" loc="161">aurea roranti micuerunt cornua vultu.</TextUnit>
    <TextUnit id="187" loc="162">non illi madidum vulgaris harundine crinem</TextUnit>
    <TextUnit id="188" loc="163">velat honos; rami caput umbravere virentes</TextUnit>
    <TextUnit id="189" loc="164">Heliadum totisque fluunt electra capillis.</TextUnit>
    <TextUnit id="190" loc="165">palla tegit latos umeros, curruque paterno</TextUnit>
    <TextUnit id="191" loc="166">intextus Phaethon glaucos incendit amictus.</TextUnit>
    <TextUnit id="192" loc="167">fultaque sub gremio caelatis nobilis astris</TextUnit>
    <TextUnit id="193" loc="168">aetherium probat urna decus. namque omnia luctus</TextUnit>
    <TextUnit id="194" loc="169">argumenta sui Titan signavit Olympo:</TextUnit>
    <TextUnit id="195" loc="170">mutatumque senem plumis et fronde sorores</TextUnit>
    <TextUnit id="196" loc="171">et fluvium, nati qui vulnera lavit anheli;</TextUnit>
    <TextUnit id="197" loc="172">stat gelidis Auriga plagis; vestigia fratris</TextUnit>
    <TextUnit id="198" loc="173">germanae servant Hyades, Cygnique sodalis</TextUnit>
    <TextUnit id="199" loc="174">lacteus extentas adspergit circulus alas;</TextUnit>
    <TextUnit id="200" loc="175">stelliger Eridanus sinuatis flexibus errans</TextUnit>
    <TextUnit id="201" loc="176">clara Noti convexa rigat gladioque tremendum</TextUnit>
    <TextUnit id="202" loc="177">gurgite sidereo subterluit Oriona.</TextUnit>
    <TextUnit id="203" loc="178">Hoc deus effulgens habitu prospexit euntes</TextUnit>
    <TextUnit id="204" loc="179">deiecta cervice Getas; tunc talia fatur:</TextUnit>
    <TextUnit id="205" loc="180">"sicine mutatis properas, Alarice, reverti</TextUnit>
    <TextUnit id="206" loc="181">consiliis? Italae sic te iam paenitet orae?</TextUnit>
    <TextUnit id="207" loc="182">nec iam cornipedem Thybrino gramine pascis,</TextUnit>
    <TextUnit id="208" loc="183">ut rebare, tuum? Tuscis nec figis aratrum</TextUnit>
    <TextUnit id="209" loc="184">collibus? o cunctis Erebi dignissime poenis,</TextUnit>
    <TextUnit id="210" loc="185">tune Giganteis urbem temptare deorum</TextUnit>
    <TextUnit id="211" loc="186">adgressus furiis? nec te meus, improbe, saltem</TextUnit>
    <TextUnit id="212" loc="187">terruit exemplo Phaethon, qui fulmina praeceps</TextUnit>
    <TextUnit id="213" loc="188">in nostris efflavit aquis, dum flammea caeli</TextUnit>
    <TextUnit id="214" loc="189">flectcre terronis nieditatur frena lacertis</TextUnit>
    <TextUnit id="215" loc="190">mortalique diem sperat diffundere vultu?</TextUnit>
    <TextUnit id="216" loc="191">crede mihi, simili bacchatur crimine, quisquis</TextUnit>
    <TextUnit id="217" loc="192">adspirat Romae spoliis aut Solis habenis."</TextUnit>
    <TextUnit id="218" loc="193">Sic fatus Ligures Venetosque erectior amnes</TextUnit>
    <TextUnit id="219" loc="194">magna voce ciet. frondentibus umida ripis</TextUnit>
    <TextUnit id="220" loc="195">colla levant: pulcher Ticinus et Addua visu</TextUnit>
    <TextUnit id="221" loc="196">caerulus et velox Athesis tardusque meatu</TextUnit>
    <TextUnit id="222" loc="197">Mincius inque novem consurgens ora Timavus.</TextUnit>
    <TextUnit id="223" loc="198">insultant omnes profugo pacataque laetum</TextUnit>
    <TextUnit id="224" loc="199">invitant ad prata pecus; iam Pana Lycaeum,</TextUnit>
    <TextUnit id="225" loc="200">iam Dryadas revocant et rustica numina Faunos.</TextUnit>
    <TextUnit id="226" loc="201">Tu quoque non parvum Getico, Verona, triumpho</TextUnit>
    <TextUnit id="227" loc="202">adiungis cumulum, nec plus Pollentia rebus</TextUnit>
    <TextUnit id="228" loc="203">contulit Ausoniis aut moenia vindicis Hastae.</TextUnit>
    <TextUnit id="229" loc="204">hic, rursus dum pacta movet damnisque coactus</TextUnit>
    <TextUnit id="230" loc="205">extremo mutare parat praesentia casu,</TextUnit>
    <TextUnit id="231" loc="206">nil sibi periurum sensit prodesse furorem</TextUnit>
    <TextUnit id="232" loc="207">converti nec fata loco, multisque suorum</TextUnit>
    <TextUnit id="233" loc="208">diras pavit aves, inimicaque corpora volvens</TextUnit>
    <TextUnit id="234" loc="209">Ionios Athesis mutavit sanguine fluctus.</TextUnit>
    <TextUnit id="235" loc="210">Oblatum Stilicho violato foedere Martem</TextUnit>
    <TextUnit id="236" loc="211">omnibus adripuit votis, ubi Roma periclo</TextUnit>
    <TextUnit id="237" loc="212">iam procul et belli medio Padus arbiter ibat.</TextUnit>
    <TextUnit id="238" loc="213">iamque opportunam motu strepuisse rebelli</TextUnit>
    <TextUnit id="239" loc="214">gaudet perfidiam praebensque exempla labori</TextUnit>
    <TextUnit id="240" loc="215">sustinet accensos aestivo pulvere soles.</TextUnit>
    <TextUnit id="241" loc="216">ipse manu metuendus adest inopinaque cunctis</TextUnit>
    <TextUnit id="242" loc="217">instruit arma locis et qua vocat usus ab omni</TextUnit>
    <TextUnit id="243" loc="218">parte venit. fesso si deficit agmine miles,</TextUnit>
    <TextUnit id="244" loc="219">utitur auxiliis damni securus, et astu</TextUnit>
    <TextUnit id="245" loc="220">debilitat saevum cognatis viribus Histrum</TextUnit>
    <TextUnit id="246" loc="221">et duplici lucro committens proelia vertit</TextUnit>
    <TextUnit id="247" loc="222">in se barbariem nobis utrimque cadentem.</TextUnit>
    <TextUnit id="248" loc="223">ipsum te caperet letoque, Alarice, dedisset,</TextUnit>
    <TextUnit id="249" loc="224">ni calor incauti male festinatus Alani</TextUnit>
    <TextUnit id="250" loc="225">dispositum turbasset opus; prope captus anhelum</TextUnit>
    <TextUnit id="251" loc="226">verbere cogis equum, nec te vitasse dolemus.</TextUnit>
    <TextUnit id="252" loc="227">i potius genti reliquus tantisque superstes</TextUnit>
    <TextUnit id="253" loc="228">Danuvii populis, i, nostrum vive tropaeum.</TextUnit>
    <TextUnit id="254" loc="229">Non tamen ingenium tantis se cladibus atrox</TextUnit>
    <TextUnit id="255" loc="230">deicit: occulto temptabat tramite montes,</TextUnit>
    <TextUnit id="256" loc="231">si qua per scopulos subitas exquirere posset</TextUnit>
    <TextUnit id="257" loc="232">in Raetos Gallosque vias. sed fortior obstat</TextUnit>
    <TextUnit id="258" loc="233">cura ducis. quis enim divinum fallere pectus</TextUnit>
    <TextUnit id="259" loc="234">possit et excubiis vigilantia lumina regni?</TextUnit>
    <TextUnit id="260" loc="235">cuius consilium non umquam repperit hostis</TextUnit>
    <TextUnit id="261" loc="236">nec potuit texisse suum. secreta Getarum</TextUnit>
    <TextUnit id="262" loc="237">nosse prior celerique dolis occurrere sensu.</TextUnit>
    <TextUnit id="263" loc="238">Omnibus exclusus coeptis consedit in uno</TextUnit>
    <TextUnit id="264" loc="239">colle tremens; frondesque licet depastus amaras</TextUnit>
    <TextUnit id="265" loc="240">arborco figat sonipes in cortice morsus</TextUnit>
    <TextUnit id="266" loc="241">et taetris collecta cibis annique vapore</TextUnit>
    <TextUnit id="267" loc="242">saeviat aucta lues et miles probra superbus</TextUnit>
    <TextUnit id="268" loc="243">ingerat obsesso captivaque pignora monstret:</TextUnit>
    <TextUnit id="269" loc="244">non tamen aut morbi tabes aut omne periclum</TextUnit>
    <TextUnit id="270" loc="245">docta subire fames aut praedae luctus ademptae</TextUnit>
    <TextUnit id="271" loc="246">aut pudor aut dictis movere procacibus irae,</TextUnit>
    <TextUnit id="272" loc="247">ut male temptato totiens se credere campo</TextUnit>
    <TextUnit id="273" loc="248">comminus auderet. nulla est victoria maior,</TextUnit>
    <TextUnit id="274" loc="249">quam quae confessos animo quoque subiugat hostes.</TextUnit>
    <TextUnit id="275" loc="250">iamque frequens rarum decerpere transfuga robur</TextUnit>
    <TextUnit id="276" loc="251">coeperat inque dies numerus decrescere castris,</TextUnit>
    <TextUnit id="277" loc="252">nec iam deditio paucis occulta parari,</TextUnit>
    <TextUnit id="278" loc="253">sed cunei totaeque palam discedere turmae.</TextUnit>
    <TextUnit id="279" loc="254">consequitur vanoque fremens clamore retentat</TextUnit>
    <TextUnit id="280" loc="255">cumque suis iam bella gerit; mox nomina supplex</TextUnit>
    <TextUnit id="281" loc="256">cum fletu precibusque ciet veterumque laborum</TextUnit>
    <TextUnit id="282" loc="257">admonet et frustra iugulum parcentibus offert,</TextUnit>
    <TextUnit id="283" loc="258">defixoque malis animo sua membra suasque</TextUnit>
    <TextUnit id="284" loc="259">cernit abire manus: qualis Cybeleia quassans</TextUnit>
    <TextUnit id="285" loc="260">Hyblaeus procul aera senex revocare fugaces</TextUnit>
    <TextUnit id="286" loc="261">tinnitu conatur apes, quae sponte relictis</TextUnit>
    <TextUnit id="287" loc="262">descivere favis, sonituque exhaustus inani</TextUnit>
    <TextUnit id="288" loc="263">raptas mellis opes solitaeque oblita latebrae</TextUnit>
    <TextUnit id="289" loc="264">perfida deplorat vacuis examina ceris.</TextUnit>
    <TextUnit id="290" loc="265">Ergo ubi praeclusae voci laxata remisit</TextUnit>
    <TextUnit id="291" loc="266">frena dolor, notas oculis umentibus Alpes</TextUnit>
    <TextUnit id="292" loc="267">adspicit et nimium diversi stamine fati</TextUnit>
    <TextUnit id="293" loc="268">praesentes reditus fortunatosque revolvit</TextUnit>
    <TextUnit id="294" loc="269">ingressus: solo peragens tum murmure bellum</TextUnit>
    <TextUnit id="295" loc="270">protento leviter frangebat moenia conto</TextUnit>
    <TextUnit id="296" loc="271">inridens scopulos; nunc desolatus et expes</TextUnit>
    <TextUnit id="297" loc="272">debita pulsato reddit spectacula monti.</TextUnit>
    <TextUnit id="298" loc="273">tunc sic Ausonium respectans aethera fatur:</TextUnit>
    <TextUnit id="299" loc="274">Heu regio funesta Getis, heu terra sinistris</TextUnit>
    <TextUnit id="300" loc="275">auguriis calcata mihi, satiare nocentum</TextUnit>
    <TextUnit id="301" loc="276">cladibus et tandem nostris inflectere pocnis!</TextUnit>
    <TextUnit id="302" loc="277">en ego, qui toto sublimior orbe ferebar</TextUnit>
    <TextUnit id="303" loc="278">ante tuum felix aditum, ceu legibus exul</TextUnit>
    <TextUnit id="304" loc="279">addictusque reus flatu propiore sequentum</TextUnit>
    <TextUnit id="305" loc="280">terga premor. quae prima miser, quae funera dictis</TextUnit>
    <TextUnit id="306" loc="281">posteriora querar? non me Pollentia tantum</TextUnit>
    <TextUnit id="307" loc="282">nec captae cruciastis opes; hoc aspera fati</TextUnit>
    <TextUnit id="308" loc="283">sors tulerit Martisque vices, non funditus armis</TextUnit>
    <TextUnit id="309" loc="284">concideram; stipatus adhuc equitumque catervis</TextUnit>
    <TextUnit id="310" loc="285">integer ad montes reliquo cum robore cessi,</TextUnit>
    <TextUnit id="311" loc="286">quos Appenninum perhibent. hunc esse ferebat</TextUnit>
    <TextUnit id="312" loc="287">incola, qui Siculum porrectus ad usque Pelorum</TextUnit>
    <TextUnit id="313" loc="288">finibus ab Ligurum populos complectitur omnes</TextUnit>
    <TextUnit id="314" loc="289">Italiae geminumque latus stringentia longe</TextUnit>
    <TextUnit id="315" loc="290">utraque perpetuo discriminat aequora tractu.</TextUnit>
    <TextUnit id="316" loc="291">haec ego continuum si per iuga tendere cursum,</TextUnit>
    <TextUnit id="317" loc="292">ut prior iratae fuerat sententia menti,</TextUnit>
    <TextUnit id="318" loc="293">iam desperata voluissem luce, quid ultra?</TextUnit>
    <TextUnit id="319" loc="294">omnibus oppeterem fama maiore perustis!</TextUnit>
    <TextUnit id="320" loc="295">et certe moriens propius te, Roma, viderem,</TextUnit>
    <TextUnit id="321" loc="296">ipsaque per cultas segetes mors nostra secuto</TextUnit>
    <TextUnit id="322" loc="297">victori damnosa foret. sed pignora nobis</TextUnit>
    <TextUnit id="323" loc="298">Romanus carasque nurus praedamque tenebat.</TextUnit>
    <TextUnit id="324" loc="299">hoc magis exertum raperem succinctior agmen.</TextUnit>
    <TextUnit id="325" loc="300">Heu, quibus insidiis, qua me circumdedit arte</TextUnit>
    <TextUnit id="326" loc="301">fatalis semper Stilicho! dum parcere fingit,</TextUnit>
    <TextUnit id="327" loc="302">rettudit 1 hostiles animos bellumque remenso</TextUnit>
    <TextUnit id="328" loc="303">evaluit transferre Pado. pro foedera saevo</TextUnit>
    <TextUnit id="329" loc="304">deteriora iugo! tunc vis extincta Getarum;</TextUnit>
    <TextUnit id="330" loc="305">tunc mihi, tunc letum pepigi. violentior armis</TextUnit>
    <TextUnit id="331" loc="306">omnibus expugnat nostram dementia gentem,</TextUnit>
    <TextUnit id="332" loc="307">Mars gravior sub pace latet, capiorque vicissim</TextUnit>
    <TextUnit id="333" loc="308">fraudibus ipse meis. quis iam solacia fesso</TextUnit>
    <TextUnit id="334" loc="309">consiliumve dabit? socius suspectior hoste.</TextUnit>
    <TextUnit id="335" loc="310">Atque utinam cunctos licuisset perdere bello!</TextUnit>
    <TextUnit id="336" loc="311">nam quisquis duro cecidit certamine, numquam</TextUnit>
    <TextUnit id="337" loc="312">desinit esse meus. melius mucrone perirent,</TextUnit>
    <TextUnit id="338" loc="313">auferretque mihi luctu leviore sodales</TextUnit>
    <TextUnit id="339" loc="314">victa manus quam laesa fides, nullusne clientum</TextUnit>
    <TextUnit id="340" loc="315">permanet? offensi comites, odere propinqui.</TextUnit>
    <TextUnit id="341" loc="316">quid moror invisam lucem? qua sede recondam</TextUnit>
    <TextUnit id="342" loc="317">naufragii fragmenta mei? quaeve arva requiram,</TextUnit>
    <TextUnit id="343" loc="318">in quibus haud umquam Stilicho nimiumque potentis</TextUnit>
    <TextUnit id="344" loc="319">Italiae nomen nostras circumsonet aures?</TextUnit>
    <TextUnit id="345" loc="320">Haec memorans instante fugam Stilichone tetendit</TextUnit>
    <TextUnit id="346" loc="321">expertas horrens aquilas; comitatur euntem</TextUnit>
    <TextUnit id="347" loc="322">Pallor et atra Fames et saucia lividus ora</TextUnit>
    <TextUnit id="348" loc="323">Luctus et inferno stridentes agmine Morbi.</TextUnit>
    <TextUnit id="349" loc="324">lustralem tum rite facem, cui lumen odorum</TextUnit>
    <TextUnit id="350" loc="325">sulphure caeruleo nigroque bitumine fumat,</TextUnit>
    <TextUnit id="351" loc="326">circum membra rotat doctus purganda sacerdos</TextUnit>
    <TextUnit id="352" loc="327">rore pio spargens, et dira fugantibus herbis</TextUnit>
    <TextUnit id="353" loc="328">numina purificumque lovem Triviamque precatus</TextUnit>
    <TextUnit id="354" loc="329">trans caput aversis manibus iaculatur in Austrum</TextUnit>
    <TextUnit id="355" loc="330">secum raptm-as cantata piacula taedas.</TextUnit>
    <TextUnit id="356" loc="331">Acrior interea visendi principis ardor</TextUnit>
    <TextUnit id="357" loc="332">accendit cum plebe patres et saepe negatum</TextUnit>
    <TextUnit id="358" loc="333">flagitat adventum; nec tali publiea vota</TextUnit>
    <TextUnit id="359" loc="334">consensu tradunt atavi caluisse per urbem,</TextUnit>
    <TextUnit id="360" loc="335">Dacica bellipotens cum fregerat Ulpius arma</TextUnit>
    <TextUnit id="361" loc="336">atque indignantes in iura redegerat Arctos,</TextUnit>
    <TextUnit id="362" loc="337">cum fasces cinxere Hypanin mirataque leges</TextUnit>
    <TextUnit id="363" loc="338">Romanum stupuit Maeotia terra tribunal,</TextUnit>
    <TextUnit id="364" loc="339">nec tantis patriae studiis ad templa vocatus,</TextUnit>
    <TextUnit id="365" loc="340">clemens Marce, redis, cum gentibus undique cinctam</TextUnit>
    <TextUnit id="366" loc="341">exuit Hesperiam paribus Fortuna periclis.</TextUnit>
    <TextUnit id="367" loc="342">laus ibi nulla ducum; nam flammeus imber in hostem</TextUnit>
    <TextUnit id="368" loc="343">decidit; hunc dorso trepidum fumante ferebat</TextUnit>
    <TextUnit id="369" loc="344">ambustus sonipes; hic tabescente solutus</TextUnit>
    <TextUnit id="370" loc="345">subsedit galea liquefactaque fulgure cuspis</TextUnit>
    <TextUnit id="371" loc="346">canduit et subitis fluxere vaporibus enses.</TextUnit>
    <TextUnit id="372" loc="347">tum contenta polo mortalis nescia teli</TextUnit>
    <TextUnit id="373" loc="348">pugna fuit: Chaldaea mago seu carmina ritu</TextUnit>
    <TextUnit id="374" loc="349">armavere deos, seu, quod reor, omne Tonantis</TextUnit>
    <TextUnit id="375" loc="350">obsequium Marci mores potuere mereri.</TextUnit>
    <TextUnit id="376" loc="351">nunc quoque praesidium Latio non deesset Olympi,</TextUnit>
    <TextUnit id="377" loc="352">deficeret si nostra manus; sed providus aether</TextUnit>
    <TextUnit id="378" loc="353">noluit humano titulos auferre labori,</TextUnit>
    <TextUnit id="379" loc="354">ne tibi iam, princeps, soceri sudore paratam,</TextUnit>
    <TextUnit id="380" loc="355">quam meruit virtus, ambirent fulmina laurum.</TextUnit>
    <TextUnit id="381" loc="356">Iam totiens missi proceres responsa morandi</TextUnit>
    <TextUnit id="382" loc="357">rettulerant, donec differri longius urbis</TextUnit>
    <TextUnit id="383" loc="358">communes non passa preces penetralibus altis</TextUnit>
    <TextUnit id="384" loc="359">prosiluit vultusque palam confessa coruscos</TextUnit>
    <TextUnit id="385" loc="360">impulit ipsa suis cunctantem Roma querellis:</TextUnit>
    <TextUnit id="386" loc="361">Dissimulata diu tristes in amore repulsas</TextUnit>
    <TextUnit id="387" loc="362">vestra parens, Auguste,queror. quonam usque tenebit</TextUnit>
    <TextUnit id="388" loc="363">praelatus mea vota Ligus? vetitumque propinqua</TextUnit>
    <TextUnit id="389" loc="364">luce frui, spatiis discernens gaudia parvis,</TextUnit>
    <TextUnit id="390" loc="365">torquebit Rubicon vicino numine 1 Thybrim?</TextUnit>
    <TextUnit id="391" loc="366">nonne semel sprevisse satis, cum reddita bellis</TextUnit>
    <TextUnit id="392" loc="367">Africa venturi lusit spe principis urbem</TextUnit>
    <TextUnit id="393" loc="368">nec duras tantis precibus permovimus aures?</TextUnit>
    <TextUnit id="394" loc="369">ast ego frenabam geminos, quibus altior ires,</TextUnit>
    <TextUnit id="395" loc="370">electi candoris equos et nominis arcum</TextUnit>
    <TextUnit id="396" loc="371">iam molita tui, per quem radiante decorus</TextUnit>
    <TextUnit id="397" loc="372">ingrederere toga, pugnae monumenta dicabam</TextUnit>
    <TextUnit id="398" loc="373">defensam titulo Libyam testata perenni.</TextUnit>
    <TextUnit id="399" loc="374">iamque parabantur pompae simulacra futurae</TextUnit>
    <TextUnit id="400" loc="375">Tarpeio spectanda Iovi: caelata metallo</TextUnit>
    <TextUnit id="401" loc="376">classis ut auratum sulcaret remige fluctum,</TextUnit>
    <TextUnit id="402" loc="377">ut Massyla tuos anteirent oppida currus</TextUnit>
    <TextUnit id="403" loc="378">Palladiaque comas innexus harundine Triton</TextUnit>
    <TextUnit id="404" loc="379">edomitis veheretur aquis et in aere trementem</TextUnit>
    <TextUnit id="405" loc="380">succinctae famulum fervent Atlanta cohortes,</TextUnit>
    <TextUnit id="406" loc="381">ipse Iugurthinam subiturus carcere poenam</TextUnit>
    <TextUnit id="407" loc="382">praeberet fera colla iugo, vi captus et armis,</TextUnit>
    <TextUnit id="408" loc="383">non Bocchi Syllaeque dolis. Sed prima remitto.</TextUnit>
    <TextUnit id="409" loc="384">num praesens etiam Getici me laurea belli</TextUnit>
    <TextUnit id="410" loc="385">declinare potest? sedesve capacior ulla</TextUnit>
    <TextUnit id="411" loc="386">tantae laudis erit? tua te benefacta morantem</TextUnit>
    <TextUnit id="412" loc="387">conveniunt, meritisque suis obnoxia virtus</TextUnit>
    <TextUnit id="413" loc="388">quod servavit amat. iam flavescentia centum</TextUnit>
    <TextUnit id="414" loc="389">messibus aestivae detondent Gargara falces,</TextUnit>
    <TextUnit id="415" loc="390">spectatosque iterum nulli celebrantia ludos</TextUnit>
    <TextUnit id="416" loc="391">circumflexa rapit centenus saecula consul:</TextUnit>
    <TextUnit id="417" loc="392">his annis, qui lustra mihi bis dena recensent,</TextUnit>
    <TextUnit id="418" loc="393">nostra ter Augustos intra pomeria vidi,</TextUnit>
    <TextUnit id="419" loc="394">temporibus variis; eadem sed causa tropaei</TextUnit>
    <TextUnit id="420" loc="395">civilis dissensus erat. venere superbi,</TextUnit>
    <TextUnit id="421" loc="396">scilicet ut Latio respersos sanguine currus</TextUnit>
    <TextUnit id="422" loc="397">adspicerem! quisquamne piae laetanda parenti</TextUnit>
    <TextUnit id="423" loc="398">natorum lamenta putet? periere tyranni,</TextUnit>
    <TextUnit id="424" loc="399">sed nobis periere tamen. cum Gallica vulgo</TextUnit>
    <TextUnit id="425" loc="400">proelia iactaret, tacuit Pharsalica Caesar.</TextUnit>
    <TextUnit id="426" loc="401">namque inter socias acies cognataque signa</TextUnit>
    <TextUnit id="427" loc="402">ut vinci miserum, numquam vicisse decorum,</TextUnit>
    <TextUnit id="428" loc="403">restituat priscum per te iam gloria morem</TextUnit>
    <TextUnit id="429" loc="404">verior, et fructum sincerae laudis ab hoste</TextUnit>
    <TextUnit id="430" loc="405">desuetum iam redde mihi iustisque furoris</TextUnit>
    <TextUnit id="431" loc="406">externi spoliis sontes absolve triumphos.</TextUnit>
    <TextUnit id="432" loc="407">Quem, precor, ad finem laribus seiuncta potestas</TextUnit>
    <TextUnit id="433" loc="408">exulat imperiumque suis a sedibus errat?</TextUnit>
    <TextUnit id="434" loc="409">cur mea quae cunctis tribuere palatia nomen</TextUnit>
    <TextUnit id="435" loc="410">neglecto squalent senio? nec creditur orbis</TextUnit>
    <TextUnit id="436" loc="411">illinc posse regi? medium non deserit umquam</TextUnit>
    <TextUnit id="437" loc="412">caeli Phoebus iter, radiis tamen omnia lustrat.</TextUnit>
    <TextUnit id="438" loc="413">segnius an veteres Histrum Rhenumque tenebant,</TextUnit>
    <TextUnit id="439" loc="414">qui nostram coluere domum? leviusve timebant</TextUnit>
    <TextUnit id="440" loc="415">Tigris et Euphrates, cum foedera Medus et Indus</TextUnit>
    <TextUnit id="441" loc="416">hinc peteret pacemque mea speraret ab arce?</TextUnit>
    <TextUnit id="442" loc="417">hie illi mansere viri, quos mutua virtus</TextUnit>
    <TextUnit id="443" loc="418">legit et in nomen Romanis rebus adoptans</TextUnit>
    <TextUnit id="444" loc="419">iudicio pulchram seriem, non sanguine duxit;</TextUnit>
    <TextUnit id="445" loc="420">hie proles atavum de due ens Aelia Nervam</TextUnit>
    <TextUnit id="446" loc="421">tranquillique Pii bellatoresque Severi.</TextUnit>
    <TextUnit id="447" loc="422">hunc civis dignare chorum conspectaque dudum</TextUnit>
    <TextUnit id="448" loc="423">ora refer, pompam recolens ut mente priorem,</TextUnit>
    <TextUnit id="449" loc="424">quem tenero patris comitem susceperat aevo,</TextUnit>
    <TextUnit id="450" loc="425">nunc duce cum socero iuvenem te Thybris adoret.</TextUnit>
    <TextUnit id="451" loc="426">Orantem medio princeps sermone refovit:</TextUnit>
    <TextUnit id="452" loc="427">"numquam aliquid frustra per me voluisse dolebis,</TextUnit>
    <TextUnit id="453" loc="428">o dea, nec legum fas est occurrere matri.</TextUnit>
    <TextUnit id="454" loc="429">sed nec post Libyam (falsis ne perge querellis</TextUnit>
    <TextUnit id="455" loc="430">incusare tuos) patriae mandata vocantis</TextUnit>
    <TextUnit id="456" loc="431">sprevimus: advectae misso Stilichone curules,</TextUnit>
    <TextUnit id="457" loc="432">ut nostras tibi, Roma, vices pro principe consul</TextUnit>
    <TextUnit id="458" loc="433">impleret generoque socer. vidistis in illo</TextUnit>
    <TextUnit id="459" loc="434">me quoque; sic credit pietas non sanguine solo,</TextUnit>
    <TextUnit id="460" loc="435">sed claris potius factis experta parentem.</TextUnit>
    <TextUnit id="461" loc="436">cuncta quidem centum nequeam perstringere Unguis,</TextUnit>
    <TextUnit id="462" loc="437">quae pro me mundoque gerit; sed ab omnibus unum,</TextUnit>
    <TextUnit id="463" loc="438">si fama necdum patuit, te, Roma, docebo</TextUnit>
    <TextUnit id="464" loc="439">subiectum nostris oculis et cuius agendi</TextUnit>
    <TextUnit id="465" loc="440">spectator vel causa fui. Populator Achivae</TextUnit>
    <TextUnit id="466" loc="441">Bistoniaeque plagae, crebris successibus amens</TextUnit>
    <TextUnit id="467" loc="442">et ruptas animis spirans inmanibus Alpes</TextUnit>
    <TextUnit id="468" loc="443">iam Ligurum trepidis admoverat agmina muris</TextUnit>
    <TextUnit id="469" loc="444">tutior auxilio brumae (quo gentibus illis</TextUnit>
    <TextUnit id="470" loc="445">sidere consueti favet inclementia caeli)</TextUnit>
    <TextUnit id="471" loc="446">meque minabatur calcato obsidere vallo</TextUnit>
    <TextUnit id="472" loc="447">spem vano terrore fovens, si forte, remotis</TextUnit>
    <TextUnit id="473" loc="448">praesidiis, urgente metu, qua vellet obirem</TextUnit>
    <TextUnit id="474" loc="449">condicione fidem; nec me timor impulit ullus</TextUnit>
    <TextUnit id="475" loc="450">et duce venturo fretum memoremque tuorum,</TextUnit>
    <TextUnit id="476" loc="451">Roma, ducum, quibus haud umquam vel morte parata</TextUnit>
    <TextUnit id="477" loc="452">foedus lucis amor pepigit dispendia famae.</TextUnit>
    <TextUnit id="478" loc="453">nox erat et late stellarum more videbam</TextUnit>
    <TextUnit id="479" loc="454">barbaricos ardere focos; iam classica primos</TextUnit>
    <TextUnit id="480" loc="455">excierant vigiles, gelida cum pulcher ab Arcto</TextUnit>
    <TextUnit id="481" loc="456">adventat Stilicho. medius sed clauserat hostis</TextUnit>
    <TextUnit id="482" loc="457">inter me socerumque viam pontemque tenebat,</TextUnit>
    <TextUnit id="483" loc="458">Addua quo scissas spumosior incitat undas.</TextUnit>
    <TextUnit id="484" loc="459">quid faceret? differret iter? discrimina nullas</TextUnit>
    <TextUnit id="485" loc="460">nostra dabant adeunda moras, perrumperet agmen?</TextUnit>
    <TextUnit id="486" loc="461">sed paucis comitatus erat; nam plurima retro,</TextUnit>
    <TextUnit id="487" loc="462">dum nobis properat succurrere, liquerat arma</TextUnit>
    <TextUnit id="488" loc="463">extera vel nostras acies. hoc ille locatus</TextUnit>
    <TextUnit id="489" loc="464">ancipiti, longum socias tardumque putavit</TextUnit>
    <TextUnit id="490" loc="465">expectasse manus et nostra pericula tendit</TextUnit>
    <TextUnit id="491" loc="466">posthabitis pulsare suis mediumque per hostem</TextUnit>
    <TextUnit id="492" loc="467">flammatus virtute pia propriaeque salutis</TextUnit>
    <TextUnit id="493" loc="468">inmemor et stricto prosternens obvia ferro</TextUnit>
    <TextUnit id="494" loc="469">barbara fulmineo secuit tentoria cursu.</TextUnit>
    <TextUnit id="495" loc="470">Nunc mihi Tydiden attollant carmina vatum,</TextUnit>
    <TextUnit id="496" loc="471">quod iuncto fidens Ithaco patefacta Dolonis</TextUnit>
    <TextUnit id="497" loc="472">indicio dapibusque simul religataque somno</TextUnit>
    <TextUnit id="498" loc="473">Thracia sopiti penetraverit agmina Rhesi</TextUnit>
    <TextUnit id="499" loc="474">Graiaque rettulerit captos ad castra iugales,</TextUnit>
    <TextUnit id="500" loc="475">quorum, si qua fides augentibus omnia Musis,</TextUnit>
    <TextUnit id="501" loc="476">impetus excessit Zephyros candorque pruinas</TextUnit>
    <TextUnit id="502" loc="477">ecce virum, taciti nulla qui fraude soporis</TextUnit>
    <TextUnit id="503" loc="478">ense palam sibi pandit iter remeatque cruentus</TextUnit>
    <TextUnit id="504" loc="479">et Diomedeis tantum praeclarior ausis,</TextUnit>
    <TextUnit id="505" loc="480">quantum lux tenebris manifestaque proelia furtis!</TextUnit>
    <TextUnit id="506" loc="481">adde quod et ripis steterat munitior hostis</TextUnit>
    <TextUnit id="507" loc="482">et cui nec vigilem fas est componere Rhesum:</TextUnit>
    <TextUnit id="508" loc="483">Thrax erat, hie Thracum domitor. non tela retardant,</TextUnit>
    <TextUnit id="509" loc="484">obice non haesit fluvii. sic ille minacem</TextUnit>
    <TextUnit id="510" loc="485">Tyrrhenam labente manum pro ponte repellens</TextUnit>
    <TextUnit id="511" loc="486">traiecit clipeo Thybrim, quo texerat urbem,</TextUnit>
    <TextUnit id="512" loc="487">Tarquinio mirante Codes mediisque superbus</TextUnit>
    <TextUnit id="513" loc="488">Porsennam respexit aquis. celer Addua nostro</TextUnit>
    <TextUnit id="514" loc="489">sulcatus socero: sed, cum transnaret, Etruscis</TextUnit>
    <TextUnit id="515" loc="490">ille dabat tergum, Geticis hie pectora bellis.</TextUnit>
    <TextUnit id="516" loc="491">Exere nunc doctos tantae certamina laudis,</TextUnit>
    <TextUnit id="517" loc="492">Roma, choros et, quanta tuis facundia pollet</TextUnit>
    <TextUnit id="518" loc="493">ingeniis, nostrum digno sonet ore parentem.</TextUnit>
    <TextUnit id="519" loc="494">Dixit et antiquae muros egressa Ravennae</TextUnit>
    <TextUnit id="520" loc="495">signa movet; iamque ora Padi portusque relinquit</TextUnit>
    <TextUnit id="521" loc="496">flumineos, certis ubi legibus advena Nereus</TextUnit>
    <TextUnit id="522" loc="497">aestuat et pronas puppes nunc amne secundo,</TextUnit>
    <TextUnit id="523" loc="498">nunc redeunte vehit nudataque litora fluctu</TextUnit>
    <TextUnit id="524" loc="499">deserit, Oceani lunaribus aemula damnis.</TextUnit>
    <TextUnit id="525" loc="500">laetior hinc Fano recipit Fortuna vetusto,</TextUnit>
    <TextUnit id="526" loc="501">despiciturque vagus praerupta valle Metaurus,</TextUnit>
    <TextUnit id="527" loc="502">qua mons arte patens vivo se perforat arcu</TextUnit>
    <TextUnit id="528" loc="503">admisitque viam sectae per viscera rupis,</TextUnit>
    <TextUnit id="529" loc="504">exuperans delubra Iovis saxoque minantes</TextUnit>
    <TextUnit id="530" loc="505">Appenninigenis cultas pastoribus aras.</TextUnit>
    <TextUnit id="531" loc="506">quin et Clitumni sacras victoribus undas,</TextUnit>
    <TextUnit id="532" loc="507">Candida quae Latiis praebent armenta triumphis,</TextUnit>
    <TextUnit id="533" loc="508">visere cura fuit; nec te miracula fontis</TextUnit>
    <TextUnit id="534" loc="509">praetereunt, tacito passu quem si quis adiret,</TextUnit>
    <TextUnit id="535" loc="510">lentus erat; si voce gradum maiore citasset,</TextUnit>
    <TextUnit id="536" loc="511">commixtis fervebat aquis; cumque omnibus una</TextUnit>
    <TextUnit id="537" loc="512">sit natura vadis, similes ut corporis undas</TextUnit>
    <TextUnit id="538" loc="513">ostendant, haec sola novam iactantia sortem</TextUnit>
    <TextUnit id="539" loc="514">humanos properant imitari flumina mores,</TextUnit>
    <TextUnit id="540" loc="515">celsa dehinc patulum prospectans Narnia campum</TextUnit>
    <TextUnit id="541" loc="516">regali calcatur equo, rarique coloris</TextUnit>
    <TextUnit id="542" loc="517">non procul amnis abest, urbi qui nominis auctor:</TextUnit>
    <TextUnit id="543" loc="518">ilice sub densa silvis artatus opacis</TextUnit>
    <TextUnit id="544" loc="519">inter utrumque iugum tortis anfractibus albet.</TextUnit>
    <TextUnit id="545" loc="520">inde salutato libatis Thybride lymphis</TextUnit>
    <TextUnit id="546" loc="521">excipiunt arcus operosaque semita vastis</TextUnit>
    <TextUnit id="547" loc="522">molibus et quidquid tantae praemittitur urbi.</TextUnit>
    <TextUnit id="548" loc="523">Ac velut officiis trepidantibus ora puellae</TextUnit>
    <TextUnit id="549" loc="524">spe propiore tori mater sollertior ornat</TextUnit>
    <TextUnit id="550" loc="525">adveniente proco vestesque et cingula comit</TextUnit>
    <TextUnit id="551" loc="526">saepe marm viridique angustat iaspide pectus</TextUnit>
    <TextUnit id="552" loc="527">substringitque comam gemmis et colla monili</TextUnit>
    <TextUnit id="553" loc="528">circuit et bacis onerat candentibus aures:</TextUnit>
    <TextUnit id="554" loc="529">sic oculis placitura tuis insignior auctis</TextUnit>
    <TextUnit id="555" loc="530">collibus et nota maior se Roma videndam</TextUnit>
    <TextUnit id="556" loc="531">obtulit. addebant pulchrum nova moenia vultum</TextUnit>
    <TextUnit id="557" loc="532">audito perfecta recens rumore Getarum,</TextUnit>
    <TextUnit id="558" loc="533">profecitque opifex decori timor, et vice mira,</TextUnit>
    <TextUnit id="559" loc="534">quam pax intulerat, bello discussa senectus</TextUnit>
    <TextUnit id="560" loc="535">erexit subitas turres cunctosque coegit</TextUnit>
    <TextUnit id="561" loc="536">septem continue colles iuvenescere muro,</TextUnit>
    <TextUnit id="562" loc="537">ipse favens votis solitoque decentior aer,</TextUnit>
    <TextUnit id="563" loc="538">quamvis adsiduo noctem foedaverat imbre,</TextUnit>
    <TextUnit id="564" loc="539">principis et solis radiis detersa removit</TextUnit>
    <TextUnit id="565" loc="540">nubila; namque ideo pluviis turbaverat omnes</TextUnit>
    <TextUnit id="566" loc="541">ante dies lunamque rudem madefecerat Auster,</TextUnit>
    <TextUnit id="567" loc="542">ut tibi servatum scirent convexa serenum.</TextUnit>
    <TextUnit id="568" loc="543">Omne Palatino quod pons a colle recedit</TextUnit>
    <TextUnit id="569" loc="544">Mulvius et quantum licuit consurgere tectis,</TextUnit>
    <TextUnit id="570" loc="545">una replet turbae facies: undare videres</TextUnit>
    <TextUnit id="571" loc="546">ima viris, altas effulgere matribus aedes.</TextUnit>
    <TextUnit id="572" loc="547">exultant iuvenes aequaevi principis annis;</TextUnit>
    <TextUnit id="573" loc="548">temnunt prisca senes et in hunc sibi prospera fati</TextUnit>
    <TextUnit id="574" loc="549">gratantur durasse diem moderataque laudant</TextUnit>
    <TextUnit id="575" loc="550">tempora, quod clemens aditu, quod pectore solus</TextUnit>
    <TextUnit id="576" loc="551">Romanos vetuit currum praecedere patres:</TextUnit>
    <TextUnit id="577" loc="552">cum tamen Eucherius, cui regius undique sanguis,</TextUnit>
    <TextUnit id="578" loc="553">atque Augusta soror fratri praeberet ovanti</TextUnit>
    <TextUnit id="579" loc="554">militis obsequium; sic illum dura parentis</TextUnit>
    <TextUnit id="580" loc="555">instituit pietas in se vel pignora parci</TextUnit>
    <TextUnit id="581" loc="556">quique neget nato, procerum quod praestat honori.</TextUnit>
    <TextUnit id="582" loc="557">haec sibi curva 1 senum maturaque comprobat aetas</TextUnit>
    <TextUnit id="583" loc="558">idque inter veteris speciem praesentis et aulae</TextUnit>
    <TextUnit id="584" loc="559">iudicat: hunc civem, dominos venisse priores.</TextUnit>
    <TextUnit id="585" loc="560">Conspicuas tum flore genas, diademate crinem</TextUnit>
    <TextUnit id="586" loc="561">membraque gemmato trabeae viridantia cinctu</TextUnit>
    <TextUnit id="587" loc="562">et fortes umeros et certatura Lyaeo</TextUnit>
    <TextUnit id="588" loc="563">inter Erythraeas surgentia colla smaragdos</TextUnit>
    <TextUnit id="589" loc="564">mirari sine fine nurus; ignaraque virgo,</TextUnit>
    <TextUnit id="590" loc="565">cui simplex calet ore pudor, per singula cernens</TextUnit>
    <TextUnit id="591" loc="566">nutricem consultat anum: quid fixa draconum</TextUnit>
    <TextUnit id="592" loc="567">ora velint? ventis fluitent an vera minentur</TextUnit>
    <TextUnit id="593" loc="568">sibila suspensum rapturi faucibus hostem?</TextUnit>
    <TextUnit id="594" loc="569">ut chalybe indutos equites et in acre latentes</TextUnit>
    <TextUnit id="595" loc="570">vidit cornipedes: " quanam de gente" rogabat</TextUnit>
    <TextUnit id="596" loc="571">"ferrati venere viri? quae terra metallo</TextUnit>
    <TextUnit id="597" loc="572">nascentes informat equos? num Lemnius auctor</TextUnit>
    <TextUnit id="598" loc="573">indidit hinnitum ferro simulacraque belli</TextUnit>
    <TextUnit id="599" loc="574">viva dedit?" gaudet metuens et pollice monstrat,</TextUnit>
    <TextUnit id="600" loc="575">quod picturatas galeae Iunonia cristas</TextUnit>
    <TextUnit id="601" loc="576">ornet avis vel quod rigidos vibrata per armos</TextUnit>
    <TextUnit id="602" loc="577">rubra sub aurato crispentur serica dorso.</TextUnit>
    <TextUnit id="603" loc="578">Tunc tibi magnorum mercem Fortuna laborum</TextUnit>
    <TextUnit id="604" loc="579">persolvit, Stilicho, curru cum vectus eodem</TextUnit>
    <TextUnit id="605" loc="580">urbe triumphantem generum florente iuventa</TextUnit>
    <TextUnit id="606" loc="581">conspiceres illumque diem sub corde referres,</TextUnit>
    <TextUnit id="607" loc="582">quo tibi confusa dubiis formidine rebus</TextUnit>
    <TextUnit id="608" loc="583">infantem genitor moriens commisit alendum.</TextUnit>
    <TextUnit id="609" loc="584">virtutes variae fructus sensere receptos;</TextUnit>
    <TextUnit id="610" loc="585">depositum servasse, fides; constantia, parvum</TextUnit>
    <TextUnit id="611" loc="586">praefecisse orbi; pietas, fovisse propinquum.</TextUnit>
    <TextUnit id="612" loc="587">hic est ille puer, qui nunc ad rostra Quirites</TextUnit>
    <TextUnit id="613" loc="588">evocat et solio fultus genitoris eburno</TextUnit>
    <TextUnit id="614" loc="589">gestarum patribus causas ex ordine rerum</TextUnit>
    <TextUnit id="615" loc="590">eventusque refert veterumque exempla secutus</TextUnit>
    <TextUnit id="616" loc="591">digerit imperii sub iudice facta senatu.</TextUnit>
    <TextUnit id="617" loc="592">nil cumulat verbis quae nil fiducia celat;</TextUnit>
    <TextUnit id="618" loc="593">fucati sermonis opem mens conscia laudis</TextUnit>
    <TextUnit id="619" loc="594">abnuit. agnoscunt proceres; habituque Gabino</TextUnit>
    <TextUnit id="620" loc="595">principis et ducibus circumstipata togatis</TextUnit>
    <TextUnit id="621" loc="596">iure paludatae iam curia militat aulae.</TextUnit>
    <TextUnit id="622" loc="597">adfuit ipsa suis ales Victoria templis</TextUnit>
    <TextUnit id="623" loc="598">Romanae tutela togae: quae divite penna</TextUnit>
    <TextUnit id="624" loc="599">patricii reverenda fovet sacraria coetus</TextUnit>
    <TextUnit id="625" loc="600">castrorumque eadem comes indefessa tuorum</TextUnit>
    <TextUnit id="626" loc="601">nunc tandem fruitur votis atque omne futurum</TextUnit>
    <TextUnit id="627" loc="602">te Romae seseque tibi promittit in aevum.</TextUnit>
    <TextUnit id="628" loc="603">Hinc te iam patriis laribus via nomine vero</TextUnit>
    <TextUnit id="629" loc="604">sacra refert. flagrat studiis concordia vulgi,</TextUnit>
    <TextUnit id="630" loc="605">quam non inlecebris dispcrsi colligis auri;</TextUnit>
    <TextUnit id="631" loc="606">nec tibi venales captant aeraria plausus</TextUnit>
    <TextUnit id="632" loc="607">corruptura fidem: mentis offertur inemptus</TextUnit>
    <TextUnit id="633" loc="608">pura mente favor, nam munere carior omni</TextUnit>
    <TextUnit id="634" loc="609">obstringit sua quemque salus. procul ambitus erret!</TextUnit>
    <TextUnit id="635" loc="610">non quaerit pretium, vitam qui debet amori.</TextUnit>
    <TextUnit id="636" loc="611">O quantum populo secreti numinis addit</TextUnit>
    <TextUnit id="637" loc="612">imperii praesens genius! quantamque rependit</TextUnit>
    <TextUnit id="638" loc="613">maiestas alterna vicem, cum regia circi</TextUnit>
    <TextUnit id="639" loc="614">conexum gradibus veneratur purpura vulgus,</TextUnit>
    <TextUnit id="640" loc="615">adsensuque cavae sublatus in aethera vallis</TextUnit>
    <TextUnit id="641" loc="616">plebis adoratae reboat fragor, unaque totis</TextUnit>
    <TextUnit id="642" loc="617">intonat Augustum septenis arcibus Echo!</TextUnit>
    <TextUnit id="643" loc="618">nec solis hic cursus equis: adsueta quadrigis</TextUnit>
    <TextUnit id="644" loc="619">cingunt arva trabes subitaeque adspectus harenae</TextUnit>
    <TextUnit id="645" loc="620">diffundit Libycos ahena valle cruores.</TextUnit>
    <TextUnit id="646" loc="621">haec et belligeros exercuit area lusus,</TextUnit>
    <TextUnit id="647" loc="622">armatos haec saepe choros, certaque vagandi</TextUnit>
    <TextUnit id="648" loc="623">textas lege fugas inconfusosque recursus</TextUnit>
    <TextUnit id="649" loc="624">et pulchras errorum artes iucundaque Martis</TextUnit>
    <TextUnit id="650" loc="625">ccrnimus, insonuit cum verbere signa magister,</TextUnit>
    <TextUnit id="651" loc="626">mutatos edunt pariter tot pectora motus</TextUnit>
    <TextUnit id="652" loc="627">in latus adlisis clipeis aut rursus in altum</TextUnit>
    <TextUnit id="653" loc="628">vibratis; grave parma sonat, mucronis acutum</TextUnit>
    <TextUnit id="654" loc="629">murmur, et umbonum pulsu modulante resultans</TextUnit>
    <TextUnit id="655" loc="630">ferreus alterno concentus clauditur ense.</TextUnit>
    <TextUnit id="656" loc="631">una omnis summissa phalanx tantaeque salutant</TextUnit>
    <TextUnit id="657" loc="632">te, princeps, galeae, partitis inde catervis</TextUnit>
    <TextUnit id="658" loc="633">in varies docto discurritur ordine gyros,</TextUnit>
    <TextUnit id="659" loc="634">quos neque semiviri Gortynia tecta iuvenci</TextUnit>
    <TextUnit id="660" loc="635">flumina nec crebro vincant Maeandria flexu.</TextUnit>
    <TextUnit id="661" loc="636">discreto revoluta gradu torquentur in orbes</TextUnit>
    <TextUnit id="662" loc="637">agmina, perpetuisque inmoto cardine claustris</TextUnit>
    <TextUnit id="663" loc="638">Ianus bella premens laeta sub imagine pugnae</TextUnit>
    <TextUnit id="664" loc="639">armorum innocuos paci largitur honores.</TextUnit>
    <TextUnit id="665" loc="640">Iamque novum fastis aperit felicibus annum</TextUnit>
    <TextUnit id="666" loc="641">ore coronatus gemino; iam Thybris in uno</TextUnit>
    <TextUnit id="667" loc="642">et Bruti cernit trabeas et sceptra Quirini.</TextUnit>
    <TextUnit id="668" loc="643">consule laetatur post plurima saecula viso</TextUnit>
    <TextUnit id="669" loc="644">Pallanteus apex; agnoscunt rostra curules</TextUnit>
    <TextUnit id="670" loc="645">auditas quondam proavis, desuetaque cingit</TextUnit>
    <TextUnit id="671" loc="646">regius auratis fora fascibus Ulpia lictor,</TextUnit>
    <TextUnit id="672" loc="647">et sextas Getica praevelans fronde secures</TextUnit>
    <TextUnit id="673" loc="648">colla triumphati proculcat Honorius Histri.</TextUnit>
    <TextUnit id="674" loc="649">exeat in populos cunctis inlustrior annus,</TextUnit>
    <TextUnit id="675" loc="650">natus fonte suo, quem non aliena per arva</TextUnit>
    <TextUnit id="676" loc="651">induit hospes honos, cuius cunabula fovit</TextUnit>
    <TextUnit id="677" loc="652">curia, quem primi tandem videre Quirites,</TextUnit>
    <TextUnit id="678" loc="653">quem domitis auspex peperit Victoria bellis!</TextUnit>
    <TextUnit id="679" loc="654">hunc et privati titulis famulantibus anni</TextUnit>
    <TextUnit id="680" loc="655">et, quos armipotens genitor retroque priores</TextUnit>
    <TextUnit id="681" loc="656">diversis gessere locis, ceu numen adorent;</TextUnit>
    <TextUnit id="682" loc="657">hunc et quinque tui vel quos habiturus in urbe</TextUnit>
    <TextUnit id="683" loc="658">post alios, Auguste, colant. licet unus in omnes</TextUnit>
    <TextUnit id="684" loc="659">consul eas, magno sextus tamen iste superbit</TextUnit>
    <TextUnit id="685" loc="660">nomine: praeteritis melior, venientibus auctor.</TextUnit>
  </Text>
</TessDocument>
