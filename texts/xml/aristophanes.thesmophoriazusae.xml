<?xml version="1.0" encoding="UTF-8"?>
<TessDocument id="aristophanes.thesmophoriazusae">
  <Metadata>
    <Author>aristophanes</Author>
    <Display>Thesmaphoriazusae</Display>
    <Abbr>aristoph. thes.</Abbr>
    <Lang>grc</Lang>
    <Prose>0</Prose>
    <PrintSource>F.W. Hall and W.M. Geldart, Aristophanes Comoediae, ed. F.W. Hall and W.M. Geldart, vol. 2. Oxford: Clarendon Press, Oxford, 1907.</PrintSource>
    <DigitalSourceDisplay>Perseus</DigitalSourceDisplay>
    <DigitalSourceURL>http://www.perseus.tufts.edu/hopper/text?doc=Perseus%3atext%3a1999.01.0041</DigitalSourceURL>
    <AddedBy>Anna Glenn</AddedBy>
    <URI>urn:cts:greekLit:tlg0019.tlg008.perseus-grc1</URI>
  </Metadata>
  <Text>
    <TextUnit id="0" loc="1">ὦ Ζεῦ χελιδὼν ἆρά ποτε φανήσεται;</TextUnit>
    <TextUnit id="1" loc="2">ἀπολεῖ μ' ἀλοῶν ἅνθρωπος ἐξ ἑωθινοῦ.</TextUnit>
    <TextUnit id="2" loc="3">οἷόν τε, πρὶν τὸν σπλῆνα κομιδῇ μ' ἐκβαλεῖν,</TextUnit>
    <TextUnit id="3" loc="4">παρὰ σοῦ πυφέσθαι ποῖ μ' ἄγεις ωὖριπίδη;</TextUnit>
    <TextUnit id="4" loc="5">ἀλλ' οὐκ ἀκούειν δεῖ σε πάνθ' ὅς' αὐτίκα</TextUnit>
    <TextUnit id="5" loc="6">ὄψει παρεστώς.   πῶς λέγεις; αὖθις φράσον.</TextUnit>
    <TextUnit id="6" loc="7">οὐ δεῖ μ' ἀκούειν;   οὐχ ἅ γ' ἂν μέλλῃς ὁρᾶν.</TextUnit>
    <TextUnit id="7" loc="8">οὐδ' ἆρ' ὁρᾶν δεῖ μ';   οὐχ ἅ γ' ἂν ἀκούειν δέῃ.</TextUnit>
    <TextUnit id="8" loc="9">πῶς μοι παραινεῖς; δεξιῶς μέντοι λέγεις.</TextUnit>
    <TextUnit id="9" loc="10">οὐ φῂς σὺ χρῆναί μ' οὔτ' ἀκούειν οὔθ' ὁρᾶν;</TextUnit>
    <TextUnit id="10" loc="11">χωρὶς γὰρ αὐτοῖν ἑκατέρου 'στὶν ἡ φύσις.</TextUnit>
    <TextUnit id="11" loc="12">τοῦ μήτ' ἀκούειν μήθ' ὁρᾶν;   εὖ ἴσθ' ὅτι.</TextUnit>
    <TextUnit id="12" loc="13">πῶς χωρίς;   οὕτω ταῦτα διεκρίθη τότε.</TextUnit>
    <TextUnit id="13" loc="14">αἰθὴρ γὰρ ὅτε τὰ πρῶτα διεχωρίζετο</TextUnit>
    <TextUnit id="14" loc="15">καὶ ζᾦ' ἐν αὑτῷ ξυνετέκνου κινούμενα,</TextUnit>
    <TextUnit id="15" loc="16">ᾧ μὲν βλέπειν χρὴ πρῶτ' ἐμηχανήσατο</TextUnit>
    <TextUnit id="16" loc="17">ὀφθαλμὸν ἀντίμιμον ἡλίου τροχῷ,</TextUnit>
    <TextUnit id="17" loc="18">ἀκοῇ δὲ χοάνην ὦτα διετετρήνατο.</TextUnit>
    <TextUnit id="18" loc="19">διὰ τὴν χοάνην οὖν μήτ' ἀκούω μήθ' ὁρῶ;</TextUnit>
    <TextUnit id="19" loc="20">νὴ τὸν Δί' ἥδομαί γε τουτὶ προσμαθών.</TextUnit>
    <TextUnit id="20" loc="21">οἷόν γέ που 'στιν αἱ σοφαὶ ξυνουσίαι.</TextUnit>
    <TextUnit id="21" loc="22">πόλλ' ἂν μάθοις τοιαῦτα παρ' ἐμοῦ.   πῶς ἂν οὖν</TextUnit>
    <TextUnit id="22" loc="23">πρὸς τοῖς ἀγαθοῖς τούτοισιν ἐξεύροιμ' ὅπως</TextUnit>
    <TextUnit id="23" loc="24">ἔτι προσμάθοιμι χωλὸς εἶναι τὼ σκέλει;</TextUnit>
    <TextUnit id="24" loc="25">βάδιζε δευρὶ καὶ πρόσεχε τὸν νοῦν.   ἰδού.</TextUnit>
    <TextUnit id="25" loc="26">ὁρᾷς τὸ θύριον τοῦτο;   νὴ τὸν ̔Ηρακλέα</TextUnit>
    <TextUnit id="26" loc="27">οἶμαί γε.   σίγα νυν.   σιωπῶ τὸ θύριον;</TextUnit>
    <TextUnit id="27" loc="28">ἄκου'.   ἀκούω καὶ σιωπῶ τὸ θύριον;</TextUnit>
    <TextUnit id="28" loc="29">ἐνταῦθ' ̓Αγάθων ὁ κλεινὸς οἰκῶν τυγχάνει</TextUnit>
    <TextUnit id="29" loc="30">ὁ τραγῳδοποιός.   ποῖος οὗτος ̔Αγάθων;</TextUnit>
    <TextUnit id="30" loc="31">ἔστιν τις ̓Αγάθων—   μῶν ὁ μέλας ὁ καρτερός;</TextUnit>
    <TextUnit id="31" loc="32">οὔκ, ἀλλ' ἕτερός τις: οὐχ ἑόρακας πώποτε;</TextUnit>
    <TextUnit id="32" loc="33">μῶν ὁ δασυπώγων;   οὐχ ἑόρακας πώποτε;</TextUnit>
    <TextUnit id="33" loc="34">μὰ τὸν Δί' οὔτοι γ' ὥστε καί μέ γ' εἰδέναι.</TextUnit>
    <TextUnit id="34" loc="35">καὶ μὴν βεβίνηκας σύ γ', ἀλλ' οὐκ οἶσθ' ἴσως.</TextUnit>
    <TextUnit id="35" loc="36">ἀλλ' ἐκποδὼν πτήξωμεν, ὡς ἐξέρχεται</TextUnit>
    <TextUnit id="36" loc="37">θεράπων τις αὐτοῦ πῦρ ἔχων καὶ μυρρίνας:</TextUnit>
    <TextUnit id="37" loc="38">προθυσόμενος ἔοικε τῆς ποιήσεως.</TextUnit>
    <TextUnit id="38" loc="39">εὔφημος πᾶς ἔστω λαός,</TextUnit>
    <TextUnit id="39" loc="40">στόμα συγκλῄσας: ἐπιδημεῖ γὰρ</TextUnit>
    <TextUnit id="40" loc="41">θίασος Μουσῶν ἔνδον μελάθρων</TextUnit>
    <TextUnit id="41" loc="42">τῶν δεσποσύνων μελοποιῶν.</TextUnit>
    <TextUnit id="42" loc="43">ἐχέτω δὲ πνοὰς νήνεμος αἰθήρ,</TextUnit>
    <TextUnit id="43" loc="44">κῦμα δὲ πόντου μὴ κελαδείτω</TextUnit>
    <TextUnit id="44" loc="45">γλαυκόν:   βομβάξ.   σίγα.   τι λέγει;</TextUnit>
    <TextUnit id="45" loc="46">πτηνῶν τε γένη κατακοιμάσθω,</TextUnit>
    <TextUnit id="46" loc="47">θηρῶν τ' ἀγρίων πόδες ὑλοδρόμων</TextUnit>
    <TextUnit id="47" loc="48">μὴ λυέσθων.   βομβαλοβομβάξ.</TextUnit>
    <TextUnit id="48" loc="49">μέλλει γὰρ ὁ καλλιεπὴς ̓Αγάθων</TextUnit>
    <TextUnit id="49" loc="50">πρόμος ἡμέτερος—   μῶν βινεῖσθαι;</TextUnit>
    <TextUnit id="50" loc="51">τίς ὁ φωνήσας;   νήνεμος αἰθήρ.</TextUnit>
    <TextUnit id="51" loc="52">δρυόχους τιθέναι δράματος ἀρχάς.</TextUnit>
    <TextUnit id="52" loc="53">κάμπτει δὲ νέας ἁψῖδας ἐπῶν,</TextUnit>
    <TextUnit id="53" loc="54">τὰ δὲ τορνεύει, τὰ δὲ κολλομελεῖ,</TextUnit>
    <TextUnit id="54" loc="55">καὶ γνωμοτυπεῖ κἀντονομάζει</TextUnit>
    <TextUnit id="55" loc="56">καὶ κηροχυτεῖ καὶ γογγύλλει</TextUnit>
    <TextUnit id="56" loc="57">καὶ χοανεύει.   καὶ λαικάζει.</TextUnit>
    <TextUnit id="57" loc="58">τίς ἀγροιώτας πελάθει θριγκοῖς;</TextUnit>
    <TextUnit id="58" loc="59">ὃς ἕτοιμος σοῦ τοῦ τε ποιητοῦ</TextUnit>
    <TextUnit id="59" loc="60">τοῦ καλλιεποῦς κατὰ τοῦ θριγκοῦ</TextUnit>
    <TextUnit id="60" loc="61">συγγογγύλας καὶ συστρέψας</TextUnit>
    <TextUnit id="61" loc="62">τουτὶ τὸ πέος χοανεῦσαι.</TextUnit>
    <TextUnit id="62" loc="63">ἦ που νέος γ' ὢν ἦσθ' ὑβριστὴς ὦ γέρον.</TextUnit>
    <TextUnit id="63" loc="64">ὦ δαιμόνιε τοῦτον μὲν ἔα χαίρειν, σὺ δὲ</TextUnit>
    <TextUnit id="64" loc="65">̓Αγάθωνά μοι δεῦρ' ἐκκάλεσον πάσῃ τέχνῃ.</TextUnit>
    <TextUnit id="65" loc="66">μηδὲν ἱκέτευ': αὐτὸς γὰρ ἔξεισιν τάχα.</TextUnit>
    <TextUnit id="66" loc="67">καὶ γὰρ μελοποιεῖν ἄρχεται: χειμῶνος οὖν</TextUnit>
    <TextUnit id="67" loc="68">ὄντος κατακάμπτειν τὰς στροφὰς οὐ ῥᾴδιον,</TextUnit>
    <TextUnit id="68" loc="69">ἢν μὴ προίῃ θύρασι πρὸς τὸν ἥλιον.</TextUnit>
    <TextUnit id="69" loc="70">τί οὖν ἐγὼ δρῶ;   περίμεν', ὡς ἐξερχεται.</TextUnit>
    <TextUnit id="70" loc="71">ὦ Ζεῦ τί δρᾶσαι διανοεῖ με τήμερον;</TextUnit>
    <TextUnit id="71" loc="72">νὴ τοὺς θεοὺς ἐγὼ πυθέσθαι βούλομαι</TextUnit>
    <TextUnit id="72" loc="73">τί τὸ πρᾶγμα τουτί. τί στένεις; τί δυσφορεῖς;</TextUnit>
    <TextUnit id="73" loc="74">οὐ χρῆν σε κρύπτειν ὄντα κηδεστὴν ἐμόν.</TextUnit>
    <TextUnit id="74" loc="75">ἔστιν κακόν μοι μέγα τι προπεφυραμένον.</TextUnit>
    <TextUnit id="75" loc="76">ποῖόν τι;   τῇδε θἠμέρᾳ κριθήσεται</TextUnit>
    <TextUnit id="76" loc="77">εἴτ' ἔστ' ἔτι ζῶν εἴτ' ἀπόλωλ' Εὐριπίδης.</TextUnit>
    <TextUnit id="77" loc="78">καὶ πῶς; ἐπεὶ νῦν γ' οὔτε τὰ δικαστήρια</TextUnit>
    <TextUnit id="78" loc="79">μέλλει δικάζειν οὔτε βουλῆς ἐσθ' ἕδρα,</TextUnit>
    <TextUnit id="79" loc="80">ἐπεὶ τρίτη 'στὶ Θεσμοφορίων ἡ μέση.</TextUnit>
    <TextUnit id="80" loc="81">τοῦτ' αὐτὸ γὰρ τοι κἀπολεῖν με προσδοκῶ.</TextUnit>
    <TextUnit id="81" loc="82">αἱ γὰρ γυναῖκες ἐπιβεβουλεύκασί μοι</TextUnit>
    <TextUnit id="82" loc="83">κἀν Θεσμοφόροιν μέλλουσι περί μου τήμερον</TextUnit>
    <TextUnit id="83" loc="84">ἐκκλησιάζειν ἐπ' ὀλέθρῳ.   τιὴ τί δή;</TextUnit>
    <TextUnit id="84" loc="85">ὁτιὴ τραγῳδῶ καὶ κακῶς αὐτὰς λέγω.</TextUnit>
    <TextUnit id="85" loc="86">νὴ τὸν Ποσειδῶ καὶ δίκαιά γ' ἂν πάθοις.</TextUnit>
    <TextUnit id="86" loc="87">ἀτὰρ τίν' ἐκ τούτων σὺ μηχανὴν ἔχεις;</TextUnit>
    <TextUnit id="87" loc="88">̓Αγάθωνα πεῖσαι τὸν τραγῳδοδιδάσκαλον</TextUnit>
    <TextUnit id="88" loc="89">ἐς Θεσμοφόροιν ἐλθεῖν.   τί δράσοντ'; εἰπέ μοι.</TextUnit>
    <TextUnit id="89" loc="90">ἐκκλησιάσοντ' ἐν ταῖς γυναιξὶ κἂν δέῃ</TextUnit>
    <TextUnit id="90" loc="91">λέξονθ' ὑπὲρ ἐμοῦ.   πότερα φανερῶς ἢ λάθρᾳ;</TextUnit>
    <TextUnit id="91" loc="92">λάθρᾳ, στολὴν γυναικὸς ἠμφιεσμένον.</TextUnit>
    <TextUnit id="92" loc="93">τὸ πρᾶγμα κομψὸν καὶ σφόδρ' ἐκ τοῦ σοῦ τρόπου:</TextUnit>
    <TextUnit id="93" loc="94">τοῦ γὰρ τεχνάζειν ἡμέτερος ὁ πυραμοῦς.</TextUnit>
    <TextUnit id="94" loc="95">σίγα.   τί δ' ἔστιν;   ̔Αγάθων ἐξέρχεται.</TextUnit>
    <TextUnit id="95" loc="96">καὶ ποῖός ἐστιν;   οὗτος οὑκκυκλούμενος.</TextUnit>
    <TextUnit id="96" loc="97">ἀλλ' ἢ τυφλὸς μέν εἰμ': ἐγὼ γὰρ οὐχ ὁρῶ</TextUnit>
    <TextUnit id="97" loc="98">ἄνδρ' οὐδέν' ἐνθάδ' ὄντα, Κυρήνην δ' ὁρῶ.</TextUnit>
    <TextUnit id="98" loc="99">σίγα: μελῳδεῖν γὰρ παρασκευάζεται.</TextUnit>
    <TextUnit id="99" loc="100">μύρμηκος ἀτραπούς, ἢ τί διαμινύρεται;</TextUnit>
    <TextUnit id="100" loc="101">ἱερὰν χθονίαις δεξάμεναι</TextUnit>
    <TextUnit id="101" loc="102">λαμπάδα κοῦραι ξὺν ἐλευθέρᾳ</TextUnit>
    <TextUnit id="102" loc="103">πατρίδι χορεύσασθε βοάν.</TextUnit>
    <TextUnit id="103" loc="104">τίνι δαιμόνων ὁ κῶμος;</TextUnit>
    <TextUnit id="104" loc="105">λέγε νυν. εὐπίστως δὲ τοὐμὸν</TextUnit>
    <TextUnit id="105" loc="106">δαίμονας ἔχει σεβίσαι.</TextUnit>
    <TextUnit id="106" loc="107">ἄγε νυν ὄλβιζε Μοῦσα</TextUnit>
    <TextUnit id="107" loc="108">χρυσέων ῥύτορα τόξων</TextUnit>
    <TextUnit id="108" loc="110">Φοῖβον, ὃς ἱδρύσατο χώρας</TextUnit>
    <TextUnit id="109" loc="111">γύαλα Σιμουντίδι γᾷ.</TextUnit>
    <TextUnit id="110" loc="112">χαῖρε καλλίστας ἀοιδᾶς</TextUnit>
    <TextUnit id="111" loc="113">Φοῖβ' ἐν εὐμούσοισι τιμαῖς</TextUnit>
    <TextUnit id="112" loc="114">γέρας ἱερὸν προφέρων.</TextUnit>
    <TextUnit id="113" loc="115">τάν τ' ἐν ὄρεσι δρυογόνοισι</TextUnit>
    <TextUnit id="114" loc="115">κόραν ἀείσατ'</TextUnit>
    <TextUnit id="115" loc="116">̓́Αρτεμιν ἀγροτέραν.</TextUnit>
    <TextUnit id="116" loc="117">ἕπομαι κλῄζουσα σεμνὸν</TextUnit>
    <TextUnit id="117" loc="118">γόνον ὀλβίζουσα Λατοῦς</TextUnit>
    <TextUnit id="118" loc="119">̓́Αρτεμιν ἀπειρολεχῆ.</TextUnit>
    <TextUnit id="119" loc="120">Λατώ τε κρούματά τ' ̓Ασιάδος</TextUnit>
    <TextUnit id="120" loc="121">ποδὶ †παράρυθμ' εὔρυθμα Φρυγίων</TextUnit>
    <TextUnit id="121" loc="122">διανεύματα Χαρίτων†.</TextUnit>
    <TextUnit id="122" loc="123">σέβομαι Λατώ τ' ἄνασσαν</TextUnit>
    <TextUnit id="123" loc="124">κίθαρίν τε ματέρ' ὕμνων</TextUnit>
    <TextUnit id="124" loc="125">ἄρσενι βοᾷ δόκιμον,</TextUnit>
    <TextUnit id="125" loc="126">τᾷ φάος ἔσσυτο δαιμονίοις θεοῦ ὄμμασιν</TextUnit>
    <TextUnit id="126" loc="127">ἁμετέρας τε δι' αἰφνιδίου ὀπός. ὧν χάριν</TextUnit>
    <TextUnit id="127" loc="128">ἄνακτ' ἄγαλλε Φοῖβον τιμᾷ.</TextUnit>
    <TextUnit id="128" loc="129">χαῖρ' ὄλβιε παῖ Λατοῦς.</TextUnit>
    <TextUnit id="129" loc="130">ὡς ἡδὺ τὸ μέλος ὦ πότνιαι Γενετυλλίδες</TextUnit>
    <TextUnit id="130" loc="131">καὶ θηλυδριῶδες καὶ κατεγλωττισμένον</TextUnit>
    <TextUnit id="131" loc="132">καὶ μανδαλωτόν, ὥστ' ἐμοῦ γ' ἀκροωμένου</TextUnit>
    <TextUnit id="132" loc="133">ὑπὸ τὴν ἕδραν αὐτὴν ὑπῆλθε γάργαλος.</TextUnit>
    <TextUnit id="133" loc="134">καί ς' ὦ νεανίσχ' ὅστις εἶ, κατ' Αἰσχύλον</TextUnit>
    <TextUnit id="134" loc="135">ἐκ τῆς Λυκουργείας ἐρέσθαι βούλομαι.</TextUnit>
    <TextUnit id="135" loc="136">ποδαπὸς ὁ γύννις; τίς πάτρα; τίς ἡ στολή;</TextUnit>
    <TextUnit id="136" loc="137">τίς ἡ τάραξις τοῦ βίου; τί βάρβιτος</TextUnit>
    <TextUnit id="137" loc="138">λαλεῖ κροκωτῷ; τί δὲ λύρα κεκρυφάλῳ;</TextUnit>
    <TextUnit id="138" loc="139">τί λήκυθος καὶ στρόφιον; ὡς οὐ ξύμφορον.</TextUnit>
    <TextUnit id="139" loc="140">τίς δαὶ κατόπτρου καὶ ξίφους κοινωνία;</TextUnit>
    <TextUnit id="140" loc="141">τίς δ' αὐτὸς ὦ παῖ; πότερον ὡς ἀνὴρ τρέφει;</TextUnit>
    <TextUnit id="141" loc="142">καὶ ποῦ πέος; ποῦ χλαῖνα; ποῦ Λακωνικαί;</TextUnit>
    <TextUnit id="142" loc="143">ἀλλ' ὡς γυνὴ δῆτ': εἶτα ποῦ τὰ τιτθία;</TextUnit>
    <TextUnit id="143" loc="144">τί φῄς; τί σιγᾷς; ἀλλὰ δῆτ' ἐκ τοῦ μέλους</TextUnit>
    <TextUnit id="144" loc="145">ζητῶ ς', ἐπειδή γ' αὐτὸς οὐ βούλει φράσαι;</TextUnit>
    <TextUnit id="145" loc="146">ὦ πρέσβυ πρέσβυ, τοῦ φθόνου μὲν τὸν ψόγον</TextUnit>
    <TextUnit id="146" loc="147">ἤκουσα, τὴν δ' ἄλγησιν οὐ παρεσχόμην:</TextUnit>
    <TextUnit id="147" loc="148">ἐγὼ δὲ τὴν ἐσθῆθ' ἅμα γνώμῃ φορῶ.</TextUnit>
    <TextUnit id="148" loc="149">χρὴ γὰρ ποιητὴν ἄνδρα πρὸς τὰ δράματα</TextUnit>
    <TextUnit id="149" loc="150">ἃ δεῖ ποιεῖν πρὸς ταῦτα τοὺς τρόπους ἔχειν.</TextUnit>
    <TextUnit id="150" loc="151">αὐτίκα γυναικεῖ' ἢν ποιῇ τις δράματα,</TextUnit>
    <TextUnit id="151" loc="152">μετουσίαν δεῖ τῶν τρόπων τὸ σῶμ' ἔχειν.</TextUnit>
    <TextUnit id="152" loc="153">οὐκοῦν κελητίζεις, ὅταν Φαίδραν ποιῇς;</TextUnit>
    <TextUnit id="153" loc="154">ἀνδρεῖα δ' ἢν ποιῇ τις, ἐν τῷ σώματι</TextUnit>
    <TextUnit id="154" loc="155">ἔνεσθ' ὑπάρχον τοῦθ'. ἃ δ' οὐ κεκτήμεθα,</TextUnit>
    <TextUnit id="155" loc="156">μίμησις ἤδη ταῦτα συνθηρεύεται.</TextUnit>
    <TextUnit id="156" loc="157">ὅταν σατύρους τοίνυν ποιῇς, καλεῖν ἐμέ,</TextUnit>
    <TextUnit id="157" loc="158">ἵνα συμποιῶ σοὔπισθεν ἐστυκὼς ἐγώ.</TextUnit>
    <TextUnit id="158" loc="159">ἄλλως τ' ἄμουσόν ἐστι ποιητὴν ἰδεῖν</TextUnit>
    <TextUnit id="159" loc="160">ἀγρεῖον ὄντα καὶ δασύν: σκέψαι δ' ὅτι</TextUnit>
    <TextUnit id="160" loc="161">̓́Ιβυκος ἐκεῖνος κἀνακρέων ὁ Τήιος</TextUnit>
    <TextUnit id="161" loc="162">κἀλκαῖος, οἳ περὶ ἁρμονίαν ἐχύμισαν,</TextUnit>
    <TextUnit id="162" loc="163">ἐμιτροφόρουν τε καὶ διεκλῶντ' ̓Ιωνικῶς,</TextUnit>
    <TextUnit id="163" loc="164">καὶ Φρύνιχος, τοῦτον γὰρ οὖν ἀκήκοας,</TextUnit>
    <TextUnit id="164" loc="165">αὐτός τε καλὸς ἦν καὶ καλῶς ἠμπέσχετο:</TextUnit>
    <TextUnit id="165" loc="166">διὰ τοῦτ' ἄρ' αὐτοῦ καὶ κάλ' ἦν τὰ δράματα.</TextUnit>
    <TextUnit id="166" loc="167">ὅμοια γὰρ ποιεῖν ἀνάγκη τῇ φύσει.</TextUnit>
    <TextUnit id="167" loc="168">ταῦτ' ἄρ' ὁ Φιλοκλέης αἰσχρὸς ὢν αἰσχρῶς ποιεῖ,</TextUnit>
    <TextUnit id="168" loc="169">ὁ δ' αὖ Ξενοκλέης ὢν κακὸς κακῶς ποιεῖ,</TextUnit>
    <TextUnit id="169" loc="170">ὁ δ' αὖ Θέογνις ψυχρὸς ὢν ψυχρῶς ποιεῖ.</TextUnit>
    <TextUnit id="170" loc="171">ἅπας' ἀνάγκη: ταῦτα γάρ τοι γνοὺς ἐγὼ</TextUnit>
    <TextUnit id="171" loc="172">ἐμαυτὸν ἐθεράπευσα.   πῶς πρὸς τῶν θεῶν;</TextUnit>
    <TextUnit id="172" loc="173">παῦσαι βαύ̈ζων: καὶ γὰρ ἐγὼ τοιοῦτος ἦν</TextUnit>
    <TextUnit id="173" loc="174">ὢν τηλικοῦτος, ἡνίκ' ἠρχόμην ποιεῖν.</TextUnit>
    <TextUnit id="174" loc="175">μὰ τὸν Δί' οὐ ζηλῶ σε τῆς παιδεύσεως.</TextUnit>
    <TextUnit id="175" loc="176">ἀλλ' ὧνπερ οὕνεκ' ἦλθον, ἔα μ' εἰπεῖν.   λέγε.</TextUnit>
    <TextUnit id="176" loc="177">̓Αγάθων, σοφοῦ πρὸς ἀνδρός, ὅστις ἐν βραχεῖ</TextUnit>
    <TextUnit id="177" loc="178">πολλοὺς καλῶς οἷός τε συντέμνειν λόγους.</TextUnit>
    <TextUnit id="178" loc="179">ἐγὼ δὲ καινῇ ξυμφορᾷ πεπληγμένος</TextUnit>
    <TextUnit id="179" loc="180">ἱκέτης ἀφῖγμαι πρὸς σέ.   τοῦ χρείαν ἔχων;</TextUnit>
    <TextUnit id="180" loc="181">μέλλουσί μ' αἱ γυναῖκες ἀπολεῖν τήμερον</TextUnit>
    <TextUnit id="181" loc="182">τοῖς Θεσμοφορίοις, ὅτι κακῶς αὐτὰς λέγω.</TextUnit>
    <TextUnit id="182" loc="183">τίς οὖν παρ' ἡμῶν ἐστιν ὠφέλειά σοι;</TextUnit>
    <TextUnit id="183" loc="184">ἡ πᾶς': ἐὰν γὰρ ἐγκαθεζόμενος λάθρᾳ</TextUnit>
    <TextUnit id="184" loc="185">ἐν ταῖς γυναιξίν, ὡς δοκῶν εἶναι γυνή,</TextUnit>
    <TextUnit id="185" loc="186">ὑπεραποκρίνῃ μου, σαφῶς σώσεις ἐμέ.</TextUnit>
    <TextUnit id="186" loc="187">μόνος γὰρ ἂν λέξειας ἀξίως ἐμοῦ.</TextUnit>
    <TextUnit id="187" loc="188">ἔπειτα πῶς οὐκ αὐτὸς ἀπολογεῖ παρών;</TextUnit>
    <TextUnit id="188" loc="189">ἐγὼ φράσω σοι. πρῶτα μὲν γιγνώσκομαι:</TextUnit>
    <TextUnit id="189" loc="190">ἔπειτα πολιός εἰμι καὶ πώγων' ἔχω,</TextUnit>
    <TextUnit id="190" loc="191">σὺ δ' εὐπρόσωπος λευκὸς ἐξυρημένος</TextUnit>
    <TextUnit id="191" loc="192">γυναικόφωνος ἁπαλὸς εὐπρεπὴς ἰδεῖν.</TextUnit>
    <TextUnit id="192" loc="193">Εὐριπίδη—   τί ἔστιν;   ἐποίησάς ποτε,</TextUnit>
    <TextUnit id="193" loc="194">“χαίρεις ὁρῶν φῶς, πατέρα δ' οὐ χαίρειν δοκεῖς;”</TextUnit>
    <TextUnit id="194" loc="195">ἔγωγε.   μή νυν ἐλπίσῃς τὸ σὸν κακὸν</TextUnit>
    <TextUnit id="195" loc="196">ἡμᾶς ὑφέξειν. καὶ γὰρ ἂν μαινοίμεθ' ἄν.</TextUnit>
    <TextUnit id="196" loc="197">ἀλλ' αὐτὸς ὅ γε σόν ἐστιν οἰκείως φέρε.</TextUnit>
    <TextUnit id="197" loc="198">τὰς συμφορὰς γὰρ οὐχὶ τοῖς τεχνάσμασιν</TextUnit>
    <TextUnit id="198" loc="199">φέρειν δίκαιον ἀλλὰ τοῖς παθήμασιν.</TextUnit>
    <TextUnit id="199" loc="200">καὶ μὴν ού γ' ὦ κατάπυγον εὐρύπρωκτος εἶ</TextUnit>
    <TextUnit id="200" loc="201">οὐ τοῖς λόγοισιν ἀλλὰ τοῖς παθήμασιν.</TextUnit>
    <TextUnit id="201" loc="202">τί δ' ἔστιν ὅτι δέδοικας ἐλθεῖν αὐτόσε;</TextUnit>
    <TextUnit id="202" loc="203">κάκιον ἀπολοίμην ἂν ἢ σύ.   πῶς;   ὅπως;</TextUnit>
    <TextUnit id="203" loc="204">δοκῶν γυναικῶν ἔργα νυκτερείσια</TextUnit>
    <TextUnit id="204" loc="205">κλέπτειν ὑφαρπάζειν τε θήλειαν Κύπριν.</TextUnit>
    <TextUnit id="205" loc="206">ἰδού γε κλέπτειν: νὴ Δία βινεῖσθαι μὲν οὖν.</TextUnit>
    <TextUnit id="206" loc="207">ἀτὰρ ἡ πρόφασίς γε νὴ Δί' εἰκότως ἔχει.</TextUnit>
    <TextUnit id="207" loc="208">τί οὖν; ποιήσεις ταῦτα;   μὴ δόκει γε σύ.</TextUnit>
    <TextUnit id="208" loc="209">ὦ τρισκακοδαίμων ὡς ἀπόλωλ' Εὐριπίδης.</TextUnit>
    <TextUnit id="209" loc="210">ὦ φίλτατ' ὦ κηδεστὰ μὴ σαυτὸν προδῷς.</TextUnit>
    <TextUnit id="210" loc="211">πῶς οὖν ποιήσω δῆτα;   τοῦτον μὲν μακρὰ</TextUnit>
    <TextUnit id="211" loc="212">κλάειν κέλευ', ἐμοὶ δ' ὅ τι βούλει χρῶ λαβών.</TextUnit>
    <TextUnit id="212" loc="213">ἄγε νυν ἐπειδὴ σαυτὸν ἐπιδίδως ἐμοί,</TextUnit>
    <TextUnit id="213" loc="214">ἀπόδυθι τουτὶ θοἰμάτιον.   καὶ δὴ χαμαί.</TextUnit>
    <TextUnit id="214" loc="215">ἀτὰρ τί μέλλεις δρᾶν μ';   ἀποξυρεῖν ταδί,</TextUnit>
    <TextUnit id="215" loc="216">τὰ κάτω δ' ἀφεύειν.   ἀλλὰ πρᾶττ', εἴ σοι δοκεῖ.</TextUnit>
    <TextUnit id="216" loc="217">ἢ μὴ' πιδοῦν' ἐμαυτὸν ὤφελόν ποτε.</TextUnit>
    <TextUnit id="217" loc="218">̓Αγάθων σὺ μέντοι ξυροφορεῖς ἑκάστοτε,</TextUnit>
    <TextUnit id="218" loc="219">χρῆσόν τί νυν ἡμῖν ξυρόν.   αὐτὸς λάμβανε</TextUnit>
    <TextUnit id="219" loc="220">ἐντεῦθεν ἐκ τῆς ξυροδόκης.   γενναῖος εἶ.</TextUnit>
    <TextUnit id="220" loc="221">κάθιξε: φύσα τὴν γνάθον τὴν δεξιάν.</TextUnit>
    <TextUnit id="221" loc="222">ὤμοι.   τί κέκραγας; ἐμβαλῶ σοι πάτταλον,</TextUnit>
    <TextUnit id="222" loc="223">ἢν μὴ σιωπᾷς.   ἀτταταῖ ἰατταταῖ.</TextUnit>
    <TextUnit id="223" loc="224">οὗτος σὺ ποῖ θεῖς;   ἐς τὸ τῶν σεμνῶν</TextUnit>
    <TextUnit id="224" loc="225">θεῶν: οὐ γὰρ μὰ τὴν Δήμητρά γ' ἐνταυθοῖ μενῶ</TextUnit>
    <TextUnit id="225" loc="226">τεμνόμενος.   οὔκουν καταγέλαστος δῆτ' ἔσει</TextUnit>
    <TextUnit id="226" loc="227">τὴν ἡμίκραιραν τὴν ἑτέραν ψιλὴν ἔχων;</TextUnit>
    <TextUnit id="227" loc="228">ὀλίγον μέλει μοι.   μηδαμῶς πρὸς τῶν θεῶν</TextUnit>
    <TextUnit id="228" loc="229">προδῷς με: χώρει δεῦρο.   κακοδαίμων ἐγώ.</TextUnit>
    <TextUnit id="229" loc="230">ἔχ' ἀτρέμα σαυτὸν κἀνάκυπτε: ποῖ στρέφει;</TextUnit>
    <TextUnit id="230" loc="231">μυμῦ.   τί μύξεις; πάντα πεποίηται καλῶς.</TextUnit>
    <TextUnit id="231" loc="232">οἴμοι κακοδαίμων, ψιλὸς αὖ στρατεύσομαι.</TextUnit>
    <TextUnit id="232" loc="233">μὴ φροντίσῃ: ὡς εὐπρεπὴς φανεῖ πάνυ.</TextUnit>
    <TextUnit id="233" loc="234">βούλει θεᾶσθαι σαυτόν;   εἰ δοκεῖ, φέρε.</TextUnit>
    <TextUnit id="234" loc="235">ὁρᾷς σεαυτόν;   οὐ μὰ Δί' ἀλλὰ Κλεισθένη.</TextUnit>
    <TextUnit id="235" loc="236">ἀνίστας', ἵν' ἀφεύσω σε, κἀγκύψας ἔχε.</TextUnit>
    <TextUnit id="236" loc="237">οἴμοι κακοδαίμων δελφάκιον γενήσομαι.</TextUnit>
    <TextUnit id="237" loc="238">ἐνεγκάτω τις ἔνδοθεν δᾷδ' ἢ λύχνον.</TextUnit>
    <TextUnit id="238" loc="239">ἐπίκυπτε: τὴν κέρκον φυλάττου νυν ἄκραν.</TextUnit>
    <TextUnit id="239" loc="240">ἐμοὶ μελήσει νὴ Δία, πλήν γ' ὅτι κάομαι.</TextUnit>
    <TextUnit id="240" loc="241">οἴμοι τάλας. ὕδωρ ὕδωρ ὦ γείτονες.</TextUnit>
    <TextUnit id="241" loc="242">πρὶν ἀντιλαβέσθαι †πρωκτὸν τῆς φλογός.†</TextUnit>
    <TextUnit id="242" loc="243">θάρρει.   τί θαρρῶ καταπεπυρπολημένος;</TextUnit>
    <TextUnit id="243" loc="244">ἀλλ' οὐκ ἔτ' οἰδὲν πρᾶγμά σοι: τὰ πλεῖστα γὰρ</TextUnit>
    <TextUnit id="244" loc="245">ἀποπεπόνηκας.   φῦ ἰοὺ τῆς ἀσβόλου.</TextUnit>
    <TextUnit id="245" loc="246">αἰθὸς γεγένημαι πάντα τὰ περὶ τὴν τράμιν.</TextUnit>
    <TextUnit id="246" loc="247">μὴ φροντίσῃς: ἕτερος γὰρ αὐτὰ σφογγιεῖ.</TextUnit>
    <TextUnit id="247" loc="248">οἰμώξετἄρ' εἴ τις τὸν ἐμὸν πρωκτὸν πλυνεῖ.</TextUnit>
    <TextUnit id="248" loc="249">̓Αγάθων, ἐπειδὴ σαυτὸν ἐπιδοῦναι φθονεῖς,</TextUnit>
    <TextUnit id="249" loc="250">ἀλλ' ἱμάτιον γοῦν χρῆσον ἡμῖν τουτῳὶ</TextUnit>
    <TextUnit id="250" loc="251">καὶ στρόφιον: οὐ γὰρ ταῦτά γ' ὡς οὐκ ἔστ' ἐρεῖς.</TextUnit>
    <TextUnit id="251" loc="252">λαμβάνετε καὶ χρῆσθ': οὐ φθονῶ.   τί οὖν λάβω;   ὅ τι; τὸν κροκωτὸν πρῶτον ἐνδύου λαβών.   νὴ τὴν ̓Αφροδίτην ἡδύ γ' ὄζει ποσθίου.</TextUnit>
    <TextUnit id="252" loc="255">σύζωσον ἀνύσας. αἶρε νῦν στρόφιον.   ἰδού.</TextUnit>
    <TextUnit id="253" loc="256">ἴθι νυν κατάστειλόν με τὰ περὶ τὼ σκέλει.</TextUnit>
    <TextUnit id="254" loc="257">κεκρυφάλου δεῖ καὶ μίτρας.   ἡδὶ μὲν οὖν</TextUnit>
    <TextUnit id="255" loc="258">κεφαλὴ περίθετος, ἣν ἐγὼ νύκτωρ φορῶ.</TextUnit>
    <TextUnit id="256" loc="259">νὴ τὸν Δί' ἀλλὰ κἀπιτηδεία πάνυ.</TextUnit>
    <TextUnit id="257" loc="260">ἆρ' ἁρμόσει μοι;   νὴ Δί' ἀλλ' ἄριστ' ἔχει.</TextUnit>
    <TextUnit id="258" loc="261">φέρ' ἔγκυκλον:   τουτὶ λάβ' ἀπὸ τῆς κλινίδος.</TextUnit>
    <TextUnit id="259" loc="262">ὑποδημάτων δεῖ.   τἀμὰ ταυτὶ λάμβανε.</TextUnit>
    <TextUnit id="260" loc="263">ἆρ' ἁρμόσει μοι;   χαλαρὰ γοῦν χαίρεις φορῶν.   σὺ τοῦτο γίγνωσκ': ἀλλ' ἔχεις γὰρ ὧν δέει,</TextUnit>
    <TextUnit id="261" loc="265">εἴσω τις ὡς τάχιστά μ' ἐσκυκλησάτω.</TextUnit>
    <TextUnit id="262" loc="266">ἁνὴρ μὲν ἡμῖν οὑτοσὶ καὶ δὴ γυνὴ</TextUnit>
    <TextUnit id="263" loc="267">τό γ' εἶδος: ἢν λαλῇς δ', ὅπως τῷ φθέγματι</TextUnit>
    <TextUnit id="264" loc="268">γυναικιεῖς εὖ καὶ πιθανῶς.   πειράσομαι.</TextUnit>
    <TextUnit id="265" loc="269">βάδιζε τοίνυν.   μὰ τὸν ̓Απόλλω οὔκ, ἤν γε μὴ</TextUnit>
    <TextUnit id="266" loc="270">ὀμόσῃς ἐμοί—   τί χρῆμα;   συσσώσειν ἐμὲ</TextUnit>
    <TextUnit id="267" loc="271">πάσαις τέχναις, ἤν μοί τι περιπίπτῃ κακόν.</TextUnit>
    <TextUnit id="268" loc="272">ὄμνυμι τοίνυν αἰθέρ' οἴκησιν Διός.</TextUnit>
    <TextUnit id="269" loc="273">τί μᾶλλον ἢ τὴν ̔Ιπποκράτους ξυνοικίαν;</TextUnit>
    <TextUnit id="270" loc="274">ὄμνυμι τοίνυν πάντας ἄρδην τοὺς θεούς.</TextUnit>
    <TextUnit id="271" loc="275">μέμνησο τοίνυν ταῦθ', ὅτι ἡ φρὴν ὤμοσεν,</TextUnit>
    <TextUnit id="272" loc="276">ἡ γλῶττα δ' οὐκ ὀμώμοκ': οὐδ' ὥρκως' ἐγώ.</TextUnit>
    <TextUnit id="273" loc="277">ἔκσπευδε ταχέως: ὡς τὸ τῆς ἐκκλησίας</TextUnit>
    <TextUnit id="274" loc="278">σημεῖον ἐν τῷ Θεσμοφορείῳ φαίνεται.</TextUnit>
    <TextUnit id="275" loc="279">ἐγὼ δ' ἄπειμι.   δεῦρό νυν ὦ Θρᾷτθ' ἕπου.</TextUnit>
    <TextUnit id="276" loc="280">ὦ Θρᾷττα θέασαι, καομένων τῶν λαμπάδων</TextUnit>
    <TextUnit id="277" loc="281">ὅσον τὸ χρῆμ' ἀνέρχεθ' ὑπὸ τῆς λιγνύος.</TextUnit>
    <TextUnit id="278" loc="282">ἀλλ' ὦ περικαλλεῖ Θεσμοφόρω δέξασθέ με</TextUnit>
    <TextUnit id="279" loc="283">ἀγαθῇ τύχῃ καὶ δεῦρο καὶ πάλιν οἴκαδε.</TextUnit>
    <TextUnit id="280" loc="284">ὦ Θρᾷττα τὴν κίστην κάθελε, κᾆτ' ἔξελε</TextUnit>
    <TextUnit id="281" loc="285">τὸ πόπανον, ὅπως λαβοῦσα θύσω τοῖν θεοῖν.</TextUnit>
    <TextUnit id="282" loc="286">δέσποινα πολυτίμητε Δήμητερ φίλη</TextUnit>
    <TextUnit id="283" loc="287">καὶ Φερρέφαττα, πολλὰ πολλάκις μέ σοι</TextUnit>
    <TextUnit id="284" loc="288">θύειν ἔχουσαν, εἰ δὲ μἀλλὰ νῦν λαθεῖν.</TextUnit>
    <TextUnit id="285" loc="289">καὶ τοῦ θυγατρίου χοῖρον ἀνδρός μοι τυχεῖν</TextUnit>
    <TextUnit id="286" loc="290">πλουτοῦντος, ἄλλως δ' ἠλιθίου κἀβελτέρου,</TextUnit>
    <TextUnit id="287" loc="291">καὶ ποσθαλίσκον νοῦν ἔχειν μοι καὶ φρένας.</TextUnit>
    <TextUnit id="288" loc="292">ποῦ ποῦ καθίζωμ' ἐν καλῷ, τῶν ῥητόρων</TextUnit>
    <TextUnit id="289" loc="293">ἵν' ἐξακούω; σὺ δ' ἄπιθ' ὦ Θρᾷττ' ἐκποδών.</TextUnit>
    <TextUnit id="290" loc="294">δούλοις γὰρ οὐκ ἔξεστ' ἀκούειν τῶν λόγων.</TextUnit>
    <TextUnit id="291" loc="295">εὐφημία 'στω, εὐφημία 'στω. εὔχεσθε τοῖν</TextUnit>
    <TextUnit id="292" loc="296">Θεσμοφόροιν τῇ Δήμητρι καὶ τῇ Κόρῃ καὶ τῷ</TextUnit>
    <TextUnit id="293" loc="297">Πλούτῳ καὶ τῇ Καλλιγενείᾳ καὶ τῇ Κουροτρόφῳ</TextUnit>
    <TextUnit id="294" loc="300">τῇ Γῇ καὶ τῷ ̔Ερμῇ καὶ Χάρισιν ἐκκλησίαν</TextUnit>
    <TextUnit id="295" loc="301">τήνδε καὶ σύνοδον τὴν νῦν κάλλιστα καὶ ἄριστα</TextUnit>
    <TextUnit id="296" loc="302">ποιῆσαι, πολυωφελῶς μὲν πόλει τῇ ̓Αθηναίων</TextUnit>
    <TextUnit id="297" loc="305">τυχηρῶς δ' ἡμῖν αὐταῖς. καὶ τὴν δρῶσαν</TextUnit>
    <TextUnit id="298" loc="306">τήν τ' ἀγορεύουσαν τὰ βέλτιστα περὶ τὸν δῆμον</TextUnit>
    <TextUnit id="299" loc="307">τὸν ̓Αθηναίων καὶ τὸν τῶν γυναικῶν ταύτην</TextUnit>
    <TextUnit id="300" loc="310">νικᾶν. ταῦτ' εὔχεσθε, καὶ ὑμῖν αὐταῖς τἀγαθά.</TextUnit>
    <TextUnit id="301" loc="311">ἰὴ παιὼν ἰὴ παιών. χαίρωμεν.</TextUnit>
    <TextUnit id="302" loc="312">δεχόμεθα καὶ θεῶν γένος</TextUnit>
    <TextUnit id="303" loc="313">λιτόμεθα ταῖσδ' ἐπ' εὐχαῖς</TextUnit>
    <TextUnit id="304" loc="314">φανέντας ἐπιχαρῆναι.</TextUnit>
    <TextUnit id="305" loc="315">Ζεῦ μεγαλώνυμε χρυσολύρα τε</TextUnit>
    <TextUnit id="306" loc="316">Δῆλον ὃς ἔχεις ἱεράν,</TextUnit>
    <TextUnit id="307" loc="317">καὶ σὺ παγκρατὲς κόρα γλαυκῶπι</TextUnit>
    <TextUnit id="308" loc="318">χρυσόλογχε πόλιν οἰκοῦσα</TextUnit>
    <TextUnit id="309" loc="319">περιμάχητον, ἐλθὲ δεῦρο.</TextUnit>
    <TextUnit id="310" loc="320">καὶ πολυώνυμε θηροφόνη παῖ</TextUnit>
    <TextUnit id="311" loc="321">Λατοῦς χρυσώπιδος ἔρνος,</TextUnit>
    <TextUnit id="312" loc="322">σύ τε πόντιε σεμνὲ Πόσειδον</TextUnit>
    <TextUnit id="313" loc="323">ἁλιμέδον προλιπὼν</TextUnit>
    <TextUnit id="314" loc="324">μυχὸν ἰχθυόεντ' οἰστροδόνητον,</TextUnit>
    <TextUnit id="315" loc="325">Νηρέος ἐναλίου τε κόραι</TextUnit>
    <TextUnit id="316" loc="326">Νύμφαι τ' ὀρείπλαγκτοι.</TextUnit>
    <TextUnit id="317" loc="327">χρυσέα τε φόρμιγξ</TextUnit>
    <TextUnit id="318" loc="328">ἰαχήσειεν ἐπ' εὐχαῖς</TextUnit>
    <TextUnit id="319" loc="329">ἡμετέραις: τελέως δ'</TextUnit>
    <TextUnit id="320" loc="330">ἐκκλησιάσαιμεν ̓Αθηναίων</TextUnit>
    <TextUnit id="321" loc="330b">εὐγενεῖς γυναῖκες.</TextUnit>
    <TextUnit id="322" loc="331">εὔχεσθε τοῖς θεοῖσι τοῖς ̓Ολυμπίοις</TextUnit>
    <TextUnit id="323" loc="332">καὶ ταῖς ̓Ολυμπίαισι καὶ τοῖς Πυθίοις</TextUnit>
    <TextUnit id="324" loc="333">καὶ ταῖσι Πυθίαισι καὶ τοῖς Δηλίοις</TextUnit>
    <TextUnit id="325" loc="334">καὶ ταῖσι Δηλίαισι τοῖς τ' ἄλλοις θεοῖς,</TextUnit>
    <TextUnit id="326" loc="335">εἴ τις ἐπιβουλεύει τι τῷ δήμῳ κακὸν</TextUnit>
    <TextUnit id="327" loc="336">τῷ τῶν γυναικῶν ἢ 'πικηρυκεύεται</TextUnit>
    <TextUnit id="328" loc="337">Εὐριπίδῃ Μήδοις τ' ἐπὶ βλάβῃ τινὶ</TextUnit>
    <TextUnit id="329" loc="338">τῇ τῶν γυναικῶν, ἢ τυραννεῖν ἐπινοεῖ</TextUnit>
    <TextUnit id="330" loc="339">ἢ τὸν τύραννον συγκατάγειν, ἢ παιδίον</TextUnit>
    <TextUnit id="331" loc="340">ὑποβαλλομένης κατεῖπεν, ἢ δούλη τινὸς</TextUnit>
    <TextUnit id="332" loc="341">προαγωγὸς οὖς' ἐνετρύλλισεν τῷ δεσπότῃ</TextUnit>
    <TextUnit id="333" loc="342">ἢ πεμπομένη τις ἀγγελίας ψευδεῖς φέρει,</TextUnit>
    <TextUnit id="334" loc="343">ἢ μοιχὸς εἴ τις ἐξαπατᾷ ψευδῆ λέγων</TextUnit>
    <TextUnit id="335" loc="344">καὶ μὴ δίδωσιν ἃν ὑπόσχηταί ποτε,</TextUnit>
    <TextUnit id="336" loc="345">ἢ δῶρά τις δίδωσι μοιχῷ γραῦς γυνή,</TextUnit>
    <TextUnit id="337" loc="346">ἢ καὶ δέχεται προδιδοῦς' ἑταίρα τὸν φίλον,</TextUnit>
    <TextUnit id="338" loc="347">κεἴ τις κάπηλος ἢ καπηλὶς τοῦ χοῶς</TextUnit>
    <TextUnit id="339" loc="348">ἢ τῶν κοτυλῶν τὸ νόμισμα διαλυμαίνεται,</TextUnit>
    <TextUnit id="340" loc="349">κακῶς ἀπολέσθαι τοῦτον αὐτὸν κᾠκίαν</TextUnit>
    <TextUnit id="341" loc="350">ἀρᾶσθε, ταῖς δ' ἄλλαισιν ὑμῖν τοὺς θεοὺς</TextUnit>
    <TextUnit id="342" loc="351">εὔχεσθε πάσαις πολλὰ δοῦναι κἀγαθά.</TextUnit>
    <TextUnit id="343" loc="352">ξυνευχόμεσθα τέλεα μὲν</TextUnit>
    <TextUnit id="344" loc="353">πόλει τέλεα δὲ δήμῳ</TextUnit>
    <TextUnit id="345" loc="354">τάδ' εὔγματα γενέσθαι,</TextUnit>
    <TextUnit id="346" loc="355">τὰ δ' ἄρισθ' ὅσαις προσήκει</TextUnit>
    <TextUnit id="347" loc="356">νικᾶν λεγούσαις: ὁπόσαι δ'</TextUnit>
    <TextUnit id="348" loc="357">ἐξαπατῶσιν παραβαίνουσί τε τοὺς</TextUnit>
    <TextUnit id="349" loc="358">ὅρκους τοὺς νενομισμένους</TextUnit>
    <TextUnit id="350" loc="360">κερδῶν οὕνεκ' ἐπὶ βλάβῃ,</TextUnit>
    <TextUnit id="351" loc="361">ἢ ψηφίσματα καὶ νόμον</TextUnit>
    <TextUnit id="352" loc="362">ζητοῦς' ἀντιμεθιστάναι,</TextUnit>
    <TextUnit id="353" loc="363">τἀπόρρητά τε τοῖσιν ἐχθροῖς</TextUnit>
    <TextUnit id="354" loc="364">τοῖς ἡμετέροις λέγους',</TextUnit>
    <TextUnit id="355" loc="365">ἢ Μήδους ἐπάγουσι γῇ</TextUnit>
    <TextUnit id="356" loc="366">κερδῶν οὕνεκ' ἐπὶ βλάβῃ,</TextUnit>
    <TextUnit id="357" loc="367">ἀσεβοῦσιν ἀδικοῦσίν τε τὴν πόλιν.</TextUnit>
    <TextUnit id="358" loc="368">ἀλλ' ὦ παγκρατὲς</TextUnit>
    <TextUnit id="359" loc="369">Ζεῦ ταῦτα κυρώσειας, ὥσθ'</TextUnit>
    <TextUnit id="360" loc="370">ἡμῖν θεοὺς παραστατεῖν</TextUnit>
    <TextUnit id="361" loc="371">καίπερ γυναιξὶν οὔσαις.</TextUnit>
    <TextUnit id="362" loc="372">ἄκουε πᾶς. ἔδοξε τῇ βουλῇ τάδε</TextUnit>
    <TextUnit id="363" loc="373">τῇ τῶν γυναικῶν: Τιμόκλει' ἐπεστάτει,</TextUnit>
    <TextUnit id="364" loc="375">Λύσιλλ' ἐγραμμάτευεν, εἶπε Ζωστράτη:</TextUnit>
    <TextUnit id="365" loc="376">ἐκκλησίαν ποιεῖν ἕωθεν τῇ μέσῃ</TextUnit>
    <TextUnit id="366" loc="377">τῶν Θεσμοφορίων, ᾗ μάλισθ' ἡμῖν σχολή,</TextUnit>
    <TextUnit id="367" loc="378">καὶ χρηματίζειν πρῶτα περὶ Εὐριπίδου,</TextUnit>
    <TextUnit id="368" loc="379">ὅ τι χρὴ παθεῖν ἐκεῖνον: ἀδικεῖν γὰρ δοκεῖ</TextUnit>
    <TextUnit id="369" loc="380">ἡμῖν ἁπάσαις. τίς ἀγορεύειν βούλεται;</TextUnit>
    <TextUnit id="370" loc="380">ἐγώ.   περίθου νυν τόνδε πρῶτον πρὶν λέγειν.</TextUnit>
    <TextUnit id="371" loc="381">σίγα σιώπα, πρόσεχε τὸν νοῦν: χρέμπτεται γὰρ ἤδη</TextUnit>
    <TextUnit id="372" loc="382">ὅπερ ποιοῦς' οἱ ῥήτορες. μακρὰν ἔοικε λέξειν.</TextUnit>
    <TextUnit id="373" loc="383">φιλοτιμίᾳ μὲν οὐδεμιᾷ μὰ τὼ θεὼ</TextUnit>
    <TextUnit id="374" loc="384">λέξους' ἀνέστην ὦ γυναῖκες: ἀλλὰ γὰρ</TextUnit>
    <TextUnit id="375" loc="385">βαρέως φέρω τάλαινα πολὺν ἤδη χρόνον</TextUnit>
    <TextUnit id="376" loc="386">προπηλακιζομένας ὁρῶς ἡμᾶς ὑπὸ</TextUnit>
    <TextUnit id="377" loc="387">Εὐριπίδου τοῦ τῆς λαχανοπωλητρίας</TextUnit>
    <TextUnit id="378" loc="388">καὶ πολλὰ καὶ παντοῖ' ἀκουούσας κακά.</TextUnit>
    <TextUnit id="379" loc="389">τί γὰρ οὗτος ἡμᾶς οὐκ ἐπισμῇ τῶν κακῶν;</TextUnit>
    <TextUnit id="380" loc="390">ποῦ δ' οὐχὶ διαβέβληχ', ὅπουπερ ἔμβραχυ</TextUnit>
    <TextUnit id="381" loc="391">εἰσὶν θεαταὶ καὶ τραγῳδοὶ καὶ χοροί,</TextUnit>
    <TextUnit id="382" loc="392">τὰς μοιχοτρόπους, τὰς ἀνδρεραστίας καλῶν,</TextUnit>
    <TextUnit id="383" loc="393">τὰς οἰνοπότιδας, τὰς προδότιδας, τὰς λάλους,</TextUnit>
    <TextUnit id="384" loc="394">τὰς οὐδὲν ὑγιές, τὰς μέγ' ἀνδράσιν κακόν:</TextUnit>
    <TextUnit id="385" loc="395">ὥστ' εὐθὺς εἰσιόντες ἀπὸ τῶν ἰκρίων</TextUnit>
    <TextUnit id="386" loc="396">ὑποβλέπους' ἡμᾶς σκοποῦνταί τ' εὐθέως</TextUnit>
    <TextUnit id="387" loc="397">μὴ μοιχὸς ἔνδον ᾖ τις ἀποκεκρυμμένος.</TextUnit>
    <TextUnit id="388" loc="398">δρᾶσαι δ' ἔθ' ἡμῖν οὐδὲν ὥσπερ καὶ πρὸ τοῦ</TextUnit>
    <TextUnit id="389" loc="399">ἔξεστι: τοιαῦθ' οὗτος ἐδίδαξεν κακὰ</TextUnit>
    <TextUnit id="390" loc="400">τοὺς ἄνδρας ἡμῶν: ὥστ' ἐάνπερ τις πλέκῃ</TextUnit>
    <TextUnit id="391" loc="401">γυνὴ στέφανον, ἐρᾶν δοκεῖ: κἂν ἐκβάλῃ</TextUnit>
    <TextUnit id="392" loc="402">σκεῦός τι κατὰ τὴν οἰκίαν πλανωμένη,</TextUnit>
    <TextUnit id="393" loc="403">ἁνὴρ ἐρωτᾷ, 'τῷ κατέαγεν ἡ χύτρα;</TextUnit>
    <TextUnit id="394" loc="404">οὐκ ἔσθ' ὅπως οὐ τῷ Κορινθίῳ ξένῳ.'</TextUnit>
    <TextUnit id="395" loc="405">κάμνει κόρη τις, εὐθὺς ἁδελφὸς λέγει,</TextUnit>
    <TextUnit id="396" loc="406">“τὸ χρῶμα τοῦτό μ' οὐκ ἀρέσκει τῆς κόρης.”</TextUnit>
    <TextUnit id="397" loc="407">εἶεν, γυνή τις ὑποβαλέσθαι βούλεται</TextUnit>
    <TextUnit id="398" loc="408">ἀποροῦσα παίδων, οὐδὲ τοῦτ' ἔστιν λαθεῖν.</TextUnit>
    <TextUnit id="399" loc="409">ἅνδρες γὰρ ἤδη παρακάθηνται πλησίον:</TextUnit>
    <TextUnit id="400" loc="410">πρὸς τοὺς γέροντάς θ' οἳ πρὸ τοῦ τὰς μείρακας</TextUnit>
    <TextUnit id="401" loc="411">ἤγοντο, διαβέβληκεν, ὥστ' οὐδεὶς γέρων</TextUnit>
    <TextUnit id="402" loc="412">γαμεῖν ἐθέλει γυναῖκα διὰ τοὔπος τοδὶ</TextUnit>
    <TextUnit id="403" loc="413">“δέσποινα γὰρ γέροντι νυμφίῳ γυνή.”</TextUnit>
    <TextUnit id="404" loc="414">εἶτα διὰ τοῦτον ταῖς γυναικωνίτισιν</TextUnit>
    <TextUnit id="405" loc="415">σφραγῖδας ἐπιβάλλουσιν ἤδη καὶ μοχλοὺς</TextUnit>
    <TextUnit id="406" loc="416">τηροῦντες ἡμᾶς, καὶ προσέτι Μολοττικοὺς</TextUnit>
    <TextUnit id="407" loc="417">τρέφουσι μορμολυκεῖα τοῖς μοιχοῖς κύνας.</TextUnit>
    <TextUnit id="408" loc="418">καὶ ταῦτα μὲν ξυγγνώσθ'. ἃ δ' ἦν ἡμῖν πρὸ τοῦ</TextUnit>
    <TextUnit id="409" loc="419">αὐταῖς ταμιεῦσαι καὶ προαιρούσαις λαθεῖν</TextUnit>
    <TextUnit id="410" loc="420">ἄλφιτον ἔλαιον οἶνον, οὐδὲ ταῦτ' ἔτι</TextUnit>
    <TextUnit id="411" loc="421">ἔξεστιν. οἱ γὰρ ἄνδρες ἤδη κλῄδια</TextUnit>
    <TextUnit id="412" loc="422">αὐτοὶ φοροῦσι κρυπτὰ κακοηθέστατα</TextUnit>
    <TextUnit id="413" loc="423">Λακωνίκ' ἄττα, τρεῖς ἔχοντα γομφίους.</TextUnit>
    <TextUnit id="414" loc="424">πρὸ τοῦ μὲν οὖν ἦν ἀλλ' ὑποῖξαι τὴν θύραν</TextUnit>
    <TextUnit id="415" loc="425">ποιησαμέναισι δακτύλιον τριωβόλου,</TextUnit>
    <TextUnit id="416" loc="426">νῦν δ' οὗτος αὐτοὺς ᾡκότριψ Εὐριπίδης</TextUnit>
    <TextUnit id="417" loc="427">ἐδίδαξε θριπήδεστ' ἔχειν σφραγίδια</TextUnit>
    <TextUnit id="418" loc="428">ἐξαψαμένους. νῦν οὖν ἐμοὶ τούτῳ δοκεῖ</TextUnit>
    <TextUnit id="419" loc="429">ὄλεθρόν τιν' ἡμᾶς κυρκανᾶν ἁμωσγέπως,</TextUnit>
    <TextUnit id="420" loc="430">ἢ φαρμάκοισιν ἢ μιᾷ γέ τῳ τέχνῃ,</TextUnit>
    <TextUnit id="421" loc="431">ὅπως ἀπολεῖται. ταῦτ' ἐγὼ φανερῶς λέγω,</TextUnit>
    <TextUnit id="422" loc="432">τὰ δ' ἄλλα μετὰ τῆς γραμματέως συγγράψομαι.</TextUnit>
    <TextUnit id="423" loc="433">οὔπω ταύτης ἤκουσα</TextUnit>
    <TextUnit id="424" loc="435">πολυπλοκωτέρας γυναικὸς</TextUnit>
    <TextUnit id="425" loc="436">οὐδὲ δεινότερον λεγούσης.</TextUnit>
    <TextUnit id="426" loc="437">πάντα γὰρ λέγει δίκαια,</TextUnit>
    <TextUnit id="427" loc="438">†πάσας δ' ἰδέας ἐξήτασεν,</TextUnit>
    <TextUnit id="428" loc="439">πάντα δ' ἐβάστασεν φρενὶ πυκνῶς τε†</TextUnit>
    <TextUnit id="429" loc="440">ποικίλους λόγους ἀνηῦρεν</TextUnit>
    <TextUnit id="430" loc="441">εὖ διεζητημένους:</TextUnit>
    <TextUnit id="431" loc="440">ὥστ' ἂν εἰ λέγοι παρ' αὐτὴν</TextUnit>
    <TextUnit id="432" loc="441">Ξενοκλέης ὁ Καρκίνου, δοκεῖν</TextUnit>
    <TextUnit id="433" loc="441b">ἂν αὐτόν, ὡς ἐγᾦμαι,</TextUnit>
    <TextUnit id="434" loc="442">πᾶσιν ὑμῖν</TextUnit>
    <TextUnit id="435" loc="442b">ἄντικρυς μηδὲν λέγειν.</TextUnit>
    <TextUnit id="436" loc="443">ὀλίγων ἕνεκα καὐτὴ παρῆλθον ῥημάτων.</TextUnit>
    <TextUnit id="437" loc="444">τὰ μὲν γὰρ ἄλλ' αὕτη κατηγόρηκεν εὖ:</TextUnit>
    <TextUnit id="438" loc="445">ἃ δ' ἐγὼ πέπονθα, ταῦτα λέξαι βούλομαι.</TextUnit>
    <TextUnit id="439" loc="446">ἐμοὶ γὰρ ἁνὴρ ἀπέθανεν μὲν ἐν Κύπρῳ</TextUnit>
    <TextUnit id="440" loc="447">παιδάρια πέντε καταλιπών, ἁγὼ μόλις</TextUnit>
    <TextUnit id="441" loc="448">στεφανηπλοκοῦς' ἔβοσκον ἐν ταῖς μυρρίναις.</TextUnit>
    <TextUnit id="442" loc="449">τέως μὲν οὖν ἀλλ' ἡμικάκως ἐβοσκόμην:</TextUnit>
    <TextUnit id="443" loc="450">νῦν δ' οὗτος ἐν ταῖσιν τραγῳδίαις ποιῶν</TextUnit>
    <TextUnit id="444" loc="451">τοὺς ἄνδρας ἀναπέπεικεν οὐκ εἶναι θεούς:</TextUnit>
    <TextUnit id="445" loc="452">ὥστ' οὐκέτ' ἐμπολῶμεν οὐδ' εἰς ἥμισυ.</TextUnit>
    <TextUnit id="446" loc="453">νῦν οὖν ἁπάσαισιν παραινῶ καὶ λέγω</TextUnit>
    <TextUnit id="447" loc="454">τοῦτον κολάσαι τὸν ἄνδρα πολλῶν οὕνεκα:</TextUnit>
    <TextUnit id="448" loc="455">ἄγρια γὰρ ἡμᾶς ὦ γυναῖκες δρᾷ κακά,</TextUnit>
    <TextUnit id="449" loc="456">ἅτ' ἐν ἀγρίοισι τοῖς λαχάνοις αὐτὸς τραφείς.</TextUnit>
    <TextUnit id="450" loc="457">ἀλλ' εἰς ἀγορὰν ἄπειμι: δεῖ γὰρ ἀνδράσιν</TextUnit>
    <TextUnit id="451" loc="458">πλέξαι στεφάνους συνθηματιαίους εἴκοσιν.</TextUnit>
    <TextUnit id="452" loc="459">ἕτερον αὖ τι λῆμα τοῦτο</TextUnit>
    <TextUnit id="453" loc="460">κομψότερον ἔτ' ἢ τὸ πρότερον</TextUnit>
    <TextUnit id="454" loc="461">ἀναπέφηνεν.</TextUnit>
    <TextUnit id="455" loc="462">οἷα κατεστωμύλατο</TextUnit>
    <TextUnit id="456" loc="463">οὐκ ἄκαιρα, φρένας ἔχουσα</TextUnit>
    <TextUnit id="457" loc="464">καὶ πολύπλοκον νόημ', οὐδ'</TextUnit>
    <TextUnit id="458" loc="465">ἀσύνετ' ἀλλὰ πιθανὰ πάντα.</TextUnit>
    <TextUnit id="459" loc="465">δεῖ δὲ ταύτης τῆς ὕβρεως ἡμῖν</TextUnit>
    <TextUnit id="460" loc="465b">τὸν ἄνδρα</TextUnit>
    <TextUnit id="461" loc="465c">περιφανῶς δοῦναι δίκην.</TextUnit>
    <TextUnit id="462" loc="466">τὸ μὲν ὦ γυναῖκες ὀξυθυμεῖσθαι σφόδρα</TextUnit>
    <TextUnit id="463" loc="467">Εὐριπίδῃ, τοιαῦτ' ἀκουούσας κακά,</TextUnit>
    <TextUnit id="464" loc="468">οὐ θαυμάσιόν ἐστ', οὐδ' ἐπιζεῖν τὴν χολήν.</TextUnit>
    <TextUnit id="465" loc="469">καὐτὴ γὰρ ἔγωγ', οὕτως ὀναίμην τῶν τέκνων,</TextUnit>
    <TextUnit id="466" loc="470">μισῶ τὸν ἄνδρ' ἐκεῖνον, εἰ μὴ μαίνομαι.</TextUnit>
    <TextUnit id="467" loc="471">ὅμως δ' ἐν ἀλλήλαισι χρὴ δοῦναι λόγον:</TextUnit>
    <TextUnit id="468" loc="472">αὐταὶ γάρ ἐσμεν, κοὐδεμί' ἔκφορος λόγου.</TextUnit>
    <TextUnit id="469" loc="473">τί ταῦτ' ἔχουσαι 'κεῖνον αἰτιώμεθα</TextUnit>
    <TextUnit id="470" loc="474">βαρέως τε φέρομεν, εἰ δύ' ἡμῶν ἢ τρία</TextUnit>
    <TextUnit id="471" loc="475">κακὰ ξυνειδὼς εἶπε δρώσας μυρία;</TextUnit>
    <TextUnit id="472" loc="476">ἐγὼ γὰρ αὐτὴ πρῶτον, ἵνα μἄλλην λέγω,</TextUnit>
    <TextUnit id="473" loc="477">ξύνοιδ' ἐμαυτῇ πολλὰ δείν': ἐκεῖνο δ' οὖν</TextUnit>
    <TextUnit id="474" loc="478">δεινότατον, ὅτε νύμφη μὲν ἦν τρεῖς ἡμέρας,</TextUnit>
    <TextUnit id="475" loc="479">ὁ δ' ἀνὴρ παρ' ἐμοὶ καθηῦδεν: ἦν δέ μοι φίλος,</TextUnit>
    <TextUnit id="476" loc="480">ὅσπερ με διεκόρησεν οὖσαν ἑπτέτιν.</TextUnit>
    <TextUnit id="477" loc="481">οὖτος πόθῳ μου 'κνυεν ἐλθὼν τὴν θύραν:</TextUnit>
    <TextUnit id="478" loc="482">κᾆτ' εὐφὺς ἔγνων: εἶτα καταβαίνω λάθρᾳ.</TextUnit>
    <TextUnit id="479" loc="483">ὁ δ' ἀνὴρ ἐρωτᾷ “ποῖ σὺ καταβαίνεις”; “ὅποι;</TextUnit>
    <TextUnit id="480" loc="484">στρόφος μ' ἔχει τὴν γαστέρ ὦνερ κὠδύνη:</TextUnit>
    <TextUnit id="481" loc="485">ἐς τὸν κοπρῶν' οὖν ἔρχομαι.” “βάδιζέ νυν:”</TextUnit>
    <TextUnit id="482" loc="486">κᾆθ' ὁ μὲν ἔτριβε κεδρίδας ἄννηθον σφάκον:</TextUnit>
    <TextUnit id="483" loc="487">ἐγὼ δὲ καταχέασα τοῦ στροφέως ὕδωρ</TextUnit>
    <TextUnit id="484" loc="488">ἐξῆλθον ὡς τὸν μοιχόν: εἶτ' ἠρειδόμην</TextUnit>
    <TextUnit id="485" loc="489">παρὰ τὸν ̓Αγυιᾶ κύβδ' ἐχομένη τῆς δάφνης.</TextUnit>
    <TextUnit id="486" loc="490">ταῦτ' οὐδεπώποτ' εἶφ', ὁρᾶτ', Εὐριπίδης:</TextUnit>
    <TextUnit id="487" loc="491">οὐδ' ὡς ὑπὸ τῶν δούλων τε κὠρεωκόμων</TextUnit>
    <TextUnit id="488" loc="492">σποδούμεθ', ἢν μὴ 'χωμεν ἕτερον, οὐ λέγει:</TextUnit>
    <TextUnit id="489" loc="493">οὐδ' ὡς ὅταν μάλισθ' ὑπό του ληκώμεθα</TextUnit>
    <TextUnit id="490" loc="494">τὴν νύχθ', ἕωθεν σκόροδα διαμασώμεθα,</TextUnit>
    <TextUnit id="491" loc="495">ἵν' ὀσφρόμενος ἁνὴρ ἀπὸ τείχους εἰσιὼν</TextUnit>
    <TextUnit id="492" loc="496">μηδὲν κακὸν δρᾶν ὑποτοπῆται. ταῦθ', ὁρᾷς,</TextUnit>
    <TextUnit id="493" loc="497">οὐπώποτ' εἶπεν. εἰ δὲ Φαίδραν λοιδορεῖ,</TextUnit>
    <TextUnit id="494" loc="498">ἡμῖν τί τοῦτ' ἔστ'; οὐδ' ἐκεῖν' εἴρηκέ πω,</TextUnit>
    <TextUnit id="495" loc="499">ὡς ἡ γυνὴ δεικνῦσα τἀνδρὶ τοὔγκυκλον</TextUnit>
    <TextUnit id="496" loc="500">†ὑπ' αὐγὰς † οἷόν ἐστιν, ἐγκεκαλυμμένον</TextUnit>
    <TextUnit id="497" loc="501">τὸν μοιχὸν ἐξέπεμψεν, οὐκ εἴρηκέ πω.</TextUnit>
    <TextUnit id="498" loc="502">ἑτέραν δ' ἐγᾦδ' ἣ 'φασκεν ὠδίνειν γυνὴ</TextUnit>
    <TextUnit id="499" loc="503">δέχ' ἡμέρας, ἔως ἐπρίατο παιδίον:</TextUnit>
    <TextUnit id="500" loc="504">ὁ δ' ἀνὴρ περιέτρεχ' ὠκυτόκι' ὠνούμενος:</TextUnit>
    <TextUnit id="501" loc="505">τὸ δ' εἰσέφερε γραῦς ἐν χύτρᾳ τὸ παιδίον,</TextUnit>
    <TextUnit id="502" loc="506">ἵνα μὴ βό η, κηρίῳ βεβυσμένον:</TextUnit>
    <TextUnit id="503" loc="507">εἶθ' ὡς ἔνευσεν ἡ φέρους', εὐθὺς βοᾷ,</TextUnit>
    <TextUnit id="504" loc="508">“ἄπελθ' ἄπελθ', ἤδη γὰρ ὦνέρ μοι δοκῶ</TextUnit>
    <TextUnit id="505" loc="509">τέξειν.” τὸ γὰρ ἦτρον τῆς χύτρας ἐλάκτισεν:</TextUnit>
    <TextUnit id="506" loc="510">χὠ μὲν γεγηθὼς ἔτρεχεν, ἡ δ' ἐξέσπασεν</TextUnit>
    <TextUnit id="507" loc="511">ἐκ τοῦ στόματος τοῦ παιδίου, τὸ δ' ἀνέκραγεν.</TextUnit>
    <TextUnit id="508" loc="512">εἶθ' ἡ μιαρὰ γραῦς, ἣ 'φερεν τὸ παιδίον,</TextUnit>
    <TextUnit id="509" loc="513">θεῖ μειδιῶσα πρὸς τὸν ἄνδρα καὶ λέγει,</TextUnit>
    <TextUnit id="510" loc="514">“λέων λέων σοι γέγονεν, αὔτ' ἔκμαγμα σόν,</TextUnit>
    <TextUnit id="511" loc="515">τά τ' ἄλλ' ἁπαξάπαντα καὶ τὸ πόσθιον</TextUnit>
    <TextUnit id="512" loc="516">τῷ σῷ προσόμοιον, στρεβλὸν ὥσπερ κύτταρον.”</TextUnit>
    <TextUnit id="513" loc="517">ταῦτ' οὐ ποιοῦμεν τὰ κακά; νὴ τὴν ̓́Αρτεμιν</TextUnit>
    <TextUnit id="514" loc="518">ἡμεῖς γε. κᾆτ' Εὐριπίδῃ θυμούμεθα,</TextUnit>
    <TextUnit id="515" loc="519">οὐδὲν παθοῦσαι μεῖζον ἢ δεδράκαμεν;</TextUnit>
    <TextUnit id="516" loc="520">τουτὶ μέντοι θαυμαστόν,</TextUnit>
    <TextUnit id="517" loc="521">ὁπόθεν ηὑρέθη τὸ χρῆμα,</TextUnit>
    <TextUnit id="518" loc="522">χἤτις ἐξέθρεψε χώρα</TextUnit>
    <TextUnit id="519" loc="523">τήνδε τὴν θρασεῖαν οὕτω.</TextUnit>
    <TextUnit id="520" loc="524">τάδε γὰρ εἰπεῖν τὴν πανοῦργον</TextUnit>
    <TextUnit id="521" loc="525">κατὰ τὸ φανερὸν ὧδ' ἀναιδῶς</TextUnit>
    <TextUnit id="522" loc="526">οὐκ ἂν ᾠόμην ἐν ἡμῖν</TextUnit>
    <TextUnit id="523" loc="527">οὐδὲ τολμῆσαί ποτ' ἄν.</TextUnit>
    <TextUnit id="524" loc="528">ἀλλ' ἅπαν γένοιτ' ἂν ἤδη:</TextUnit>
    <TextUnit id="525" loc="529">τὴν παροιμίαν δ' ἐπαινῶ</TextUnit>
    <TextUnit id="526" loc="529b">τὴν παλαιάν: ὑπὸ λίθῳ γὰρ</TextUnit>
    <TextUnit id="527" loc="530">παντί νου χρὴ</TextUnit>
    <TextUnit id="528" loc="530b">μὴ δάκῃ ῥητωρ ἀθρεῖν.</TextUnit>
    <TextUnit id="529" loc="531">ἀλλ' οὐ γάρ ἐστι τῶν ἀναισχύτων φύσει γυναικῶν</TextUnit>
    <TextUnit id="530" loc="532">οὐδὲν κάκιον εἰς ἄπαντα πλὴν ἄρ' εἰ γυναῖκες.</TextUnit>
    <TextUnit id="531" loc="533">οὔ τοι μὰ τὴν ̓́Αγλαυρον ὦ γυναῖκες εὖ φρονεῖτε,</TextUnit>
    <TextUnit id="532" loc="534">ἀλλ' ἢ πεφάρμαχθ' ἢ κακόν τι μέγα πεπόνθατ' ἄλλο,</TextUnit>
    <TextUnit id="533" loc="535">ταύτην ἐῶσαι τὴν φθόρον τοιαῦτα περιυβρίζειν</TextUnit>
    <TextUnit id="534" loc="536">ἡμᾶς ἁπάσας. εἰ μὲν οἶν τις ἔστιν: εἰ δὲ μή, ἡμεῖς</TextUnit>
    <TextUnit id="535" loc="537">αὐταί τε καὶ τὰ δουλάρια τέφραν ποθὲν λαβοῦσαι</TextUnit>
    <TextUnit id="536" loc="538">ταύτης ἀποψιλώσομεν τὸν χοῖρον, ἵνα διδαχθῇ</TextUnit>
    <TextUnit id="537" loc="539">γυνὴ γυναῖκας οὖσα μὴ κακῶς λέγειν τὸ λοιπόν.</TextUnit>
    <TextUnit id="538" loc="540">μὴ δῆτα τόν γε χοῖρον ὦ γυναῖκες. εἰ γὰρ οὔσης</TextUnit>
    <TextUnit id="539" loc="541">παρρησίας κἀξὸν λέγειν ὅσαι πάρεσμεν ἀσταί,</TextUnit>
    <TextUnit id="540" loc="542">εἶτ' εἶπον ἁγίγνωσκον ὑπὲρ Εὐριπίδου δίκαια,</TextUnit>
    <TextUnit id="541" loc="543">διὰ τοῦτο τιλλομένην με δεῖ δοῦναι δίκην ὑφ' ὑμῶν;</TextUnit>
    <TextUnit id="542" loc="544">οὐ γάρ σε δεῖ δοῦναι δίκην; ἥτις μόνη τέτληκας</TextUnit>
    <TextUnit id="543" loc="545">ὑπὲρ ἀνδρὸς ἀντειπεῖν, ὃς ἡμᾶς πολλὰ κακὰ δέδρακεν</TextUnit>
    <TextUnit id="544" loc="546">ἐπίτηδες εὑρίσκων λόγους, ὅπου γυνὴ πονηρὰ</TextUnit>
    <TextUnit id="545" loc="547">ἐγένετο, Μελανίππας ποιῶν Φαίδρας τε: Πηνελόπην δὲ</TextUnit>
    <TextUnit id="546" loc="548">οὐπώποτ' ἐποίης', ὅτι γυνὴ σώφρων ἔδοξεν εἶναι.</TextUnit>
    <TextUnit id="547" loc="549">ἐγὼ γὰρ οἶδα ταἴτιον. Μίαν γὰρ οὐκ ἂν εἴποις</TextUnit>
    <TextUnit id="548" loc="550">τῶν νῦν γυναικῶν Πηνελόπην, Παίδρας δ' ἁπαξαπάσας.</TextUnit>
    <TextUnit id="549" loc="551">ἀκούετ' ὦ γυναῖκες οἷ' εἴρηκεν ἡ πανοῦργος</TextUnit>
    <TextUnit id="550" loc="552">ἡμᾶς ἁπάσας αὖθις αὖ.  καὶ νὴ Δί' οὐδέπω γε</TextUnit>
    <TextUnit id="551" loc="553">εἴρηχ' ὅσα ξύνοιδ': ἐπεὶ βούλεσθε πλείον' εἴπω;</TextUnit>
    <TextUnit id="552" loc="554">ἀλλ' οὐκ ἂν ἔτ' ἔχοις: ὅσα γὰρ ᾔδησθ' ἐξέχεας ἅπαντα.</TextUnit>
    <TextUnit id="553" loc="555">μὰ Δί' οὐδέπω τὴν μυριοστὴν μοῖραν ὧν ποιοῦμεν.</TextUnit>
    <TextUnit id="554" loc="556">ἐπεὶ τάδ' οὐκ εἴρηχ', ὁρᾷς, ὡς στλεγγίδας λαβοῦσαι</TextUnit>
    <TextUnit id="555" loc="557">ἔπειτα σιφωνίζομεν τὸν οἶνον.  ἐπιτριβείης.</TextUnit>
    <TextUnit id="556" loc="558">ὥς τ' αὖ τὰ κρέ' ἐξ ̓Απατουρίων ταῖς μαστροποῖς διδοῦσαι</TextUnit>
    <TextUnit id="557" loc="559">ἔπειτα τὴν γαλῆν φαμεν—  τάλαιν' ἐγώ: φλυαρεῖς.</TextUnit>
    <TextUnit id="558" loc="560">οὐδ' ὡς τὸν ἄνδρα τῷ πελέκει γυνὴ κατεσπόδησεν,</TextUnit>
    <TextUnit id="559" loc="561">οὐκ εἶπον: οὐδ' ὡς φαρμάκοις ἑτέρα τὸν ἄνδρ' ἔμηνεν,</TextUnit>
    <TextUnit id="560" loc="562">οὐδ' ὡς ὑπὸ τῇ πυέλῳ κατώρυξέν ποτ'—  ἐξόλοιο.</TextUnit>
    <TextUnit id="561" loc="563">ἁχαρνικὴ τὸν πατέρα.  ταυτὶ δῆτ' ἀνέκτ' ἀκούειν;</TextUnit>
    <TextUnit id="562" loc="565">οὐδ' ὡς σὺ τῆς δούλης τεκούσης ἄρρεν εἶτα σαυτῇ</TextUnit>
    <TextUnit id="563" loc="566">τοῦθ' ὑπεβάλου, τὸ σὸν δὲ θυγάτριον παρῆκας αὐτῇ.</TextUnit>
    <TextUnit id="564" loc="567">οὔ τοι μὰ τὼ θεὼ σὺ καταπροίξει λέγουσα ταυτί,</TextUnit>
    <TextUnit id="565" loc="568">ἀλλ' ἐκποκιῶ σου τὰς ποκάδας.  οὐ δὴ μὰ Δία σύ γ' ἅψει.</TextUnit>
    <TextUnit id="566" loc="569">καὶ μὴν ἰδού.  καὶ μὴν ἰδού.  λαβὲ θοἰμάτιον Φιλίστη.</TextUnit>
    <TextUnit id="567" loc="570">πρόσθες μόνον, κἀγώ σε νὴ τὴν ̓́Αρτεμιν—  τί δράσεις;</TextUnit>
    <TextUnit id="568" loc="570">τὸν σησαμοῦνθ' ὃν κατέφαγες, τοῦτον χεσεῖν ποιήσω.</TextUnit>
    <TextUnit id="569" loc="571">παύσασθε λοιδορούμεναι: καὶ γὰρ γυνή τις ἡμῖν</TextUnit>
    <TextUnit id="570" loc="572">ἐσπουδακυῖα προστρέχει. πρὶν οὖν ὁμοῦ γενέσθαι,</TextUnit>
    <TextUnit id="571" loc="573">σιγᾶθ', ἵν' αὐτῆς κοσμίως πυθώμεθ' ἅττα λέξει.</TextUnit>
    <TextUnit id="572" loc="574">φίλαι γυναῖκες ξυγγενεῖς τοὐμοῦ τρόπου:</TextUnit>
    <TextUnit id="573" loc="575">ὅτι μὲν φίλος εἴμ' ὑμῖν, ἐπίδηλος ταῖς γνάθοις:</TextUnit>
    <TextUnit id="574" loc="576">γυναικομανῶ γὰρ προξενῶ θ' ὑμῶν ἀεί.</TextUnit>
    <TextUnit id="575" loc="577">καὶ νῦν ἀκούσας πρᾶγμα περὶ ὑμῶν μέγα</TextUnit>
    <TextUnit id="576" loc="578">ὀλίγῳ τι πρότερον κατ' ἀγορὰν λαλούμενον,</TextUnit>
    <TextUnit id="577" loc="579">ἥκω φράσων τοῦτ' ἀγγελῶν θ' ὑμῖν, ἵνα</TextUnit>
    <TextUnit id="578" loc="580">σκοπῆτε καὶ τηρῆτε μὴ καὶ προσπέσῃ</TextUnit>
    <TextUnit id="579" loc="581">ὑμῖν ἀφάρκτοις πρᾶγμα δεινὸν καὶ μέγα.</TextUnit>
    <TextUnit id="580" loc="582">τί δ' ἔστιν ὦ παῖ; παῖδα γάρ ς' εἰκὸς καλεῖν,</TextUnit>
    <TextUnit id="581" loc="583">ἕως ἂν οὕτως τὰς γνάθους ψιλὰς ἔχῃς.</TextUnit>
    <TextUnit id="582" loc="584">Εὐριπίδην φάς' ἄνδρα κηδεστήν τινα</TextUnit>
    <TextUnit id="583" loc="585">αὑτοῦ γέροντα δεῦρ' ἀναπέμψαι τήμερον.</TextUnit>
    <TextUnit id="584" loc="586">πρὸς ποῖον ἔργον ἢ τίνος γνώμης χάριν;</TextUnit>
    <TextUnit id="585" loc="587">ἵν' ἅττα βουλεύοισθε καὶ μέλλοιτε δρᾶν,</TextUnit>
    <TextUnit id="586" loc="588">ἐκεῖνος εἴη τῶν λόγων κατάσκοπος.</TextUnit>
    <TextUnit id="587" loc="589">καὶ πῶς λέληθεν ἐν γυναιξὶν ὢν ἀνήρ;</TextUnit>
    <TextUnit id="588" loc="590">ἀφηῦσεν αὐτὸν κἀπέτιλ' Εὐριπίδης</TextUnit>
    <TextUnit id="589" loc="591">καὶ τἄλλ' ἅπανθ' ὥσπερ γυναῖκ' ἐσκεύασεν.</TextUnit>
    <TextUnit id="590" loc="592">πείθεσθε τούτῳ ταῦτα; τίς δ' οὕτως ἀνὴρ</TextUnit>
    <TextUnit id="591" loc="593">ἠλίθιος ὅστις τιλλόμενος ἠνείχετο;</TextUnit>
    <TextUnit id="592" loc="594">οὐκ οἴομαι 'γωγ' ὦ πολυτιμήτω θεώ.</TextUnit>
    <TextUnit id="593" loc="595">ληρεῖς: ἐγὼ γὰρ οὐκ ἂν ἦλθον ἀγγελῶν,</TextUnit>
    <TextUnit id="594" loc="596">εἰ μὴ 'πεπύσμην ταῦτα τῶν σάφ' εἰδότων.</TextUnit>
    <TextUnit id="595" loc="597">τὸ πρᾶγμα τουτὶ δεινὸν εἰσαγγέλλεται.</TextUnit>
    <TextUnit id="596" loc="598">ἀλλ' ὦ γυναῖκες οὐκ ἐλινύειν ἐχρῆν,</TextUnit>
    <TextUnit id="597" loc="599">ἀλλὰ σκοπεῖν τὸν ἄνδρα καὶ ζητεῖν ὅπου</TextUnit>
    <TextUnit id="598" loc="600">λέληθεν ἡμᾶς κρυπτὸς ἐγκαθήμενος.</TextUnit>
    <TextUnit id="599" loc="601">καὶ σὺ ξυνέξευρ' αὐτόν, ὡς ἂν τὴν χάριν</TextUnit>
    <TextUnit id="600" loc="602">ταύτην τε κἀκείνην ἔχῃς ὦ πρόξενε.</TextUnit>
    <TextUnit id="601" loc="603">φέρ' ἴδω: τίς ἡ πρώτη σύ;   ποῖ τις τρέψεται;</TextUnit>
    <TextUnit id="602" loc="604">ζητητέαι γάρ ἐστε.   κακοδαίμων ἐγώ.</TextUnit>
    <TextUnit id="603" loc="605">ἔμ' ἥτις εἴμ' ἤρου; Κλεωνύμου γυνή.</TextUnit>
    <TextUnit id="604" loc="606">γιγνώσκεθ' ὑμεῖς ἥτις ἔσθ' ἥδ' ἡ γυνή;</TextUnit>
    <TextUnit id="605" loc="607">γιγνώσκομεν δῆτ'. ἀλλὰ τὰς ἄλλας ἄθρει.</TextUnit>
    <TextUnit id="606" loc="608">ἡδὶ δὲ δὴ τίς ἐστιν ἡ τὸ παιδίον</TextUnit>
    <TextUnit id="607" loc="609">ἔχουσα;   τίτθη νὴ Δί' ἐμή.   διοίχομαι.</TextUnit>
    <TextUnit id="608" loc="610">αὕτη σὺ ποῖ στρέφει; μέν' αὐτοῦ. τί τὸ κακόν;</TextUnit>
    <TextUnit id="609" loc="611">ἔασον οὐρῆσαί μ'.   ἀναίσχυντός τις εἶ.</TextUnit>
    <TextUnit id="610" loc="612">σὺ δ' οὖν ποίει τοῦτ'. ἀναμενῶ γὰρ ἐνθάδε.</TextUnit>
    <TextUnit id="611" loc="613">ἀνάμενε δῆτα καὶ σκόπει γ' αὐτὴν σφόδρα:</TextUnit>
    <TextUnit id="612" loc="614">μόνην γὰρ αὐτὴν ὦνερ οὐ γιγνώσκομεν.</TextUnit>
    <TextUnit id="613" loc="615">πολύν γε χρόνον οὐρεῖς σύ.   νὴ Δί' ὦ μέλε:</TextUnit>
    <TextUnit id="614" loc="616">στραγγουριῶ γάρ: ἐχθὲς ἔφαγον κάρδαμα.</TextUnit>
    <TextUnit id="615" loc="617">τί καρδαμίζεις; οὐ βαδιεῖ δεῦρ' ὡς ἐμέ;</TextUnit>
    <TextUnit id="616" loc="618">τί δῆτά μ' ἕλκεις ἀσθενοῦσαν;   εἰπέ μοι,</TextUnit>
    <TextUnit id="617" loc="619">τίς ἔστ' ἀνήρ σοι;   τὸν ἐμὸν ἄνδρα πυνθάνει;</TextUnit>
    <TextUnit id="618" loc="620">τὸν δεῖνα γιγνώσκεις, τὸν ἐκ Κοθωκιδῶν;</TextUnit>
    <TextUnit id="619" loc="621">τὸν δεῖνα; ποῖον;   ἔσθ' ὁ δεῖν', ὃς καί ποτε</TextUnit>
    <TextUnit id="620" loc="622">τὸν δεῖνα τὸν τοῦ δεῖνα—   ληρεῖν μοι δοκεῖς.</TextUnit>
    <TextUnit id="621" loc="623">ἀνῆλθες ἤδη δεῦρο πρότερον;   νὴ Δία</TextUnit>
    <TextUnit id="622" loc="624">ὁσέτη γε.   καὶ τίς σοὐστὶ συσκηνήτρια;</TextUnit>
    <TextUnit id="623" loc="625">ἡ δεῖν' ἔμοιγ'.   οἴμοι τάλας, οὐδὲν λέγεις.</TextUnit>
    <TextUnit id="624" loc="626">ἄπελθ'. ἐγὼ γὰρ βασανιῶ ταύτην καλῶς</TextUnit>
    <TextUnit id="625" loc="627">ἐκ τῶν ἱερῶν τῶν πέρυσι: σὺ δ' ἀπόστηθί μοι,</TextUnit>
    <TextUnit id="626" loc="628">ἵνα μὴ 'πακούσῃς ὢν ἀνήρ. σὺ δ' εἰπέ μοι</TextUnit>
    <TextUnit id="627" loc="629">ὅ τι πρῶτον ἡμῖν τῶν ἱερῶν ἐδείκνυτο.</TextUnit>
    <TextUnit id="628" loc="630">φέρ' ἴδω, τί μέντοι πρῶτον ἦν; ἐπίνομεν.</TextUnit>
    <TextUnit id="629" loc="631">τί δὲ μετὰ τοῦτο δεύτερον;   προὐπίνομεν.</TextUnit>
    <TextUnit id="630" loc="632">ταυτὶ μὲν ἤκουσάς τινος: τί δαὶ τρίτον;</TextUnit>
    <TextUnit id="631" loc="633">σκάφιον Ξένυλλ' ᾔτησεν: οὐ γὰρ ἦν ἀμίς.</TextUnit>
    <TextUnit id="632" loc="634">οὐδὲν λέγεις. δεῦρ' ἐλθὲ δεῦρ' ὦ Κλείσθενες:</TextUnit>
    <TextUnit id="633" loc="635">ὅδ' ἐστὶν ἁνὴρ ὃν λέγεις.   τί οὖν ποιῶ;</TextUnit>
    <TextUnit id="634" loc="636">ἀπόδυσον αὐτόν: οὐδὲν ὑγιὲς γὰρ λέγει.</TextUnit>
    <TextUnit id="635" loc="637">κἄπειτ' ἀποδύσετ' ἐννέα παίδων μητέρα;</TextUnit>
    <TextUnit id="636" loc="638">χάλα ταχέως τὸ στρόφιον ὦναίσχυντε σύ.</TextUnit>
    <TextUnit id="637" loc="639">ὡς καὶ στιβαρά τις φαίνεται καὶ καρτερά:</TextUnit>
    <TextUnit id="638" loc="640">καὶ νὴ Δία τιτθούς γ' ὥσπερ ἡμεῖς οὐκ ἔχει.</TextUnit>
    <TextUnit id="639" loc="641">στερίφη γάρ εἰμι κοὐκ ἐκύησα πώποτε.</TextUnit>
    <TextUnit id="640" loc="642">νῦν: τότε δὲ μήτηρ ἦσθα παίδων ἐννέα.</TextUnit>
    <TextUnit id="641" loc="643">ἀνίστας' ὀρθός. ποῖ τὸ πέος ὠθεῖς κάτω;</TextUnit>
    <TextUnit id="642" loc="644">τοδὶ διέκυψε καὶ μάλ' εὔχρων ὦ τάλαν.</TextUnit>
    <TextUnit id="643" loc="645">καὶ ποῦ 'στιν;   αὖθις ἐς τὸ πρόσθεν οἴχεται.</TextUnit>
    <TextUnit id="644" loc="646">οὐκ ἐνγεταυθί.   μἀλλὰ δεῦρ' ἥκει πάλιν.</TextUnit>
    <TextUnit id="645" loc="647">ἰσθμόν τιν' ἔχεις ὦνθρωπ': ἄνω τε καὶ κάτω</TextUnit>
    <TextUnit id="646" loc="648">τὸ πέος διέλκεις πυκνότερον Κορινθίων.</TextUnit>
    <TextUnit id="647" loc="649">ὦ μιαρὸς οὗτος: ταῦτ' ἄρ' ὑπὲρ Εὐριπίδου</TextUnit>
    <TextUnit id="648" loc="650">ἡμῖν ἐλοιδορεῖτο.   κακοδαίμων ἐγώ,</TextUnit>
    <TextUnit id="649" loc="651">εἰς οἷ' ἐμαυτὸν εἰσεκύλισα πράγματα.</TextUnit>
    <TextUnit id="650" loc="652">ἄγε δὴ τί δρῶμεν;   τουτονὶ φυλάττετε</TextUnit>
    <TextUnit id="651" loc="653">καλῶς, ὅπως μὴ διαφυγὼν οἰχήσεται:</TextUnit>
    <TextUnit id="652" loc="654">ἐγὼ δὲ ταῦτα τοῖς πρυτάνεσιν ἀγγελῶ.</TextUnit>
    <TextUnit id="653" loc="655">ἡμᾶς τοίνυν μετὰ τοῦτ' ἤδη τὰς λαμπάδας ἁψαμένας χρὴ</TextUnit>
    <TextUnit id="654" loc="656">ξυζωσαμένας εὖ κἀνδρείως τῶν θ' ἱματίων ἀποδύσας</TextUnit>
    <TextUnit id="655" loc="657">ζητεῖν, εἴ που κἄλλος τις ἀνὴρ ἀνελήλυθε, καὶ περιθρέξαι</TextUnit>
    <TextUnit id="656" loc="658">τὴν πύκνα πᾶσαν καὶ τὰς σκηνὰς καὶ τὰς διόδους διαθρῆσαι.</TextUnit>
    <TextUnit id="657" loc="659">εἶα δὴ πρώτιστα μὲν χρὴ κοῦφον ἐξορμᾶν πόδα</TextUnit>
    <TextUnit id="658" loc="660">καὶ διασκοπεῖν σιωπῇ πανταχῇ: μόνον δὲ χρὴ</TextUnit>
    <TextUnit id="659" loc="661">μὴ βραδύνειν, ὡς ὁ καιρός ἐστι μὴ μέλλειν ἔτι,</TextUnit>
    <TextUnit id="660" loc="662">ἀλλὰ τὴν πρώτην τρέχειν χρῆν ὡς τάχιστ' ἤδη κύκλῳ.</TextUnit>
    <TextUnit id="661" loc="663">εἶά νυν ἴχνευε καὶ μάτευε ταχὺ πάντ',</TextUnit>
    <TextUnit id="662" loc="664">εἴ τις ἐν τόποις ἑδραῖος</TextUnit>
    <TextUnit id="663" loc="665">ἄλλος αὖ λέληθεν ὤν.</TextUnit>
    <TextUnit id="664" loc="665">πανταχῇ δὲ ῥῖψον ὄμμα,</TextUnit>
    <TextUnit id="665" loc="666">καὶ τὰ τῇδε καὶ τὰ δεῦρο</TextUnit>
    <TextUnit id="666" loc="667">πάντ' ἀνασκόπει καλῶς.</TextUnit>
    <TextUnit id="667" loc="668">ἢν γάρ με λάθῃ δράσας ἀνόσια,</TextUnit>
    <TextUnit id="668" loc="669">δώσει τε δίκην καὶ πρὸς τούτῳ</TextUnit>
    <TextUnit id="669" loc="670">τοῖς ἄλλοις ἀνδράσιν ἔσται</TextUnit>
    <TextUnit id="670" loc="671">παράδειγμ' ὕβρεως ἀδίκων τ' ἔργων</TextUnit>
    <TextUnit id="671" loc="672">ἀθέων τε τρόπων:</TextUnit>
    <TextUnit id="672" loc="673">φήσει δ' εἶναί τε θεοὺς φανερῶς,</TextUnit>
    <TextUnit id="673" loc="674">δείξει τ' ἤδη</TextUnit>
    <TextUnit id="674" loc="675">πᾶσιν ἀνθρώποις σεβίζειν δαίμονας</TextUnit>
    <TextUnit id="675" loc="675">†δικαίως τ' ἐφέποντας † ὅσια καὶ νόμιμα</TextUnit>
    <TextUnit id="676" loc="676">μηδομένους ποιεῖν ὅ τι καλῶς ἔχει.</TextUnit>
    <TextUnit id="677" loc="677">κἂν μὴ ποιῶσι ταῦτα τοιάδ' ἔσται:</TextUnit>
    <TextUnit id="678" loc="678">αὐτῶν ὅταν ληφθῇ τις ἀνόσιόν τι δρῶν,</TextUnit>
    <TextUnit id="679" loc="680">†μανίαις† φλέγων λύσσῃ παράκοπος,</TextUnit>
    <TextUnit id="680" loc="681">†εἴ τι δρῴη†</TextUnit>
    <TextUnit id="681" loc="682">πᾶσιν ἐμφανὴς ὁρᾶν ἔσται γυναιξὶ καὶ βροτοῖσιν,</TextUnit>
    <TextUnit id="682" loc="683">ὅτι τά τε παράνομα τά τ' ἀνόσια παρὼν</TextUnit>
    <TextUnit id="683" loc="685">θεὸς ἀποτίνεται.</TextUnit>
    <TextUnit id="684" loc="686">ἀλλ' ἔοιχ' ἡμῖν ἅπαντά τως διεσκέφθαι καλῶς.</TextUnit>
    <TextUnit id="685" loc="687">οὐχ ὁρῶμεν γοῦν ἔτ' ἄλλον οὐδέν' ἐγκαθήμενον.</TextUnit>
    <TextUnit id="686" loc="688">ἆ ποῖ σὺ φεύγεις; οὗτος οὗτος οὐ μενεῖς;</TextUnit>
    <TextUnit id="687" loc="690">τάλαιν' ἐγὼ τάλαινα, καὶ τὸ παιδίον</TextUnit>
    <TextUnit id="688" loc="691">ἐξαρπάσας μοι φροῦδος ἀπὸ τοῦ τιτθίου.</TextUnit>
    <TextUnit id="689" loc="692">κέκραχθι: τοῦτο δ' οὐδέποτε σὺ ψωμιεῖς,</TextUnit>
    <TextUnit id="690" loc="693">ἢν μή μ' ἀφῆτ': ἀλλ' ἐνθάδ' ἐπὶ τῶν μηρίων</TextUnit>
    <TextUnit id="691" loc="694">πληγὲν μαχαίρᾳ τῇδε φοινίας φλέβας</TextUnit>
    <TextUnit id="692" loc="695">καθαιματώσει βωμόν.   ὦ τάλαιν' ἐγώ.</TextUnit>
    <TextUnit id="693" loc="696">γυναῖκες, οὐκ ἀρήξετ'; οὐ πολλὴν βοὴν</TextUnit>
    <TextUnit id="694" loc="697">στήσεσθε καὶ τροπαῖον, ἀλλὰ τοῦ μόνου</TextUnit>
    <TextUnit id="695" loc="698">τέκνου με περιόψεσθ' ἀποστερουμένην;</TextUnit>
    <TextUnit id="696" loc="699">ἔα ἔα.</TextUnit>
    <TextUnit id="697" loc="700">ὦ πότνιαι Μοῖραι τί τόδε δέρκομαι</TextUnit>
    <TextUnit id="698" loc="701">νεοχμὸν αὖ τέρας;</TextUnit>
    <TextUnit id="699" loc="702">ὡς ἅπαντ' ἄρ' ἐστὶ τόλμης μεστὰ κἀναισχυντίας.</TextUnit>
    <TextUnit id="700" loc="703">οἷον αὖ δέδρακεν ἔργον, οἷον αὖ φίλαι τόδε.</TextUnit>
    <TextUnit id="701" loc="704">οἷον ὑμῶν ἐξαράξω τὴν ἄγαν αὐθαδίαν.</TextUnit>
    <TextUnit id="702" loc="705">ταῦτα δῆτ' οὐ δεινὰ πράγματ' ἐστὶ καὶ περαιτέρω;</TextUnit>
    <TextUnit id="703" loc="706">δεινὰ δῆθ', ὅστις γ' ἔχει μου 'ξαρπάσας τὸ παιδίον.</TextUnit>
    <TextUnit id="704" loc="707">τί ἂν οὖν εἴποι πρὸς ταῦτά τις, ὅτε</TextUnit>
    <TextUnit id="705" loc="708">τοιαῦτα ποιῶν ὅδ' ἀναισχυντεῖ;</TextUnit>
    <TextUnit id="706" loc="709">κοὔπω μέντοι γε πέπαυμαι.</TextUnit>
    <TextUnit id="707" loc="710">ἀλλ' οὖν ἥκεις γ' ὅθεν οὐ φαύλως γ'</TextUnit>
    <TextUnit id="708" loc="711">ἀποδρὰς λέξεις</TextUnit>
    <TextUnit id="709" loc="712">οἷον δράσας διέδυς ἔργον,</TextUnit>
    <TextUnit id="710" loc="713">λήψει δὲ κακόν.</TextUnit>
    <TextUnit id="711" loc="714">τοῦτο μέντοι μὴ γένοιτο μηδαμῶς, ἀπεύχομαι.</TextUnit>
    <TextUnit id="712" loc="715">τίς οὖν σοι, τίς ἂν σύμμαχος ἐκ θεῶν</TextUnit>
    <TextUnit id="713" loc="716">ἀθανάτων ἔλθοι ξὺν ἀδίκοις ἔργοις;</TextUnit>
    <TextUnit id="714" loc="717">μάτην λαλεῖτε: τὴν δ' ἐγὼ οὐκ ἀφήσω.</TextUnit>
    <TextUnit id="715" loc="718">ἀλλ' οὐ μὰ τὼ θεὼ τάχ' οὐ χαίρων ἴσως</TextUnit>
    <TextUnit id="716" loc="720">ἐνυβριεῖς λόγους λέξεις τ' ἀνοσίους</TextUnit>
    <TextUnit id="717" loc="721">ἐπ' ἀθέοις ἔργοις:</TextUnit>
    <TextUnit id="718" loc="722">καὶ γὰρ ἀνταμειψόμεσθά ς' ὥσπερ εἰκὸς ἀντὶ τῶνδε.</TextUnit>
    <TextUnit id="719" loc="723">τάχα δὲ μεταβαλοῦς' ἐπὶ κακὸν ἑτερότροπον</TextUnit>
    <TextUnit id="720" loc="725">ἐπέχει τύχη.</TextUnit>
    <TextUnit id="721" loc="726">ἀλλὰ τάσδε μὲν λαβεῖν χρῆν ς' ἐκφέρειν τε τῶν ξύλων,</TextUnit>
    <TextUnit id="722" loc="727">καὶ καταίθειν τὸν πανοῦργον πυρπολεῖν θ' ὅσον τάχος.</TextUnit>
    <TextUnit id="723" loc="728">ἴωμεν ἐπὶ τὰς κληματίδας ὦ Μανία.</TextUnit>
    <TextUnit id="724" loc="729">κἀγώ ς' ἀποδείξω θυμάλωπα τήμερον.</TextUnit>
    <TextUnit id="725" loc="730">ὕφαπτε καὶ κάταιθε: σὺ δὲ τὸ Κρητικὸν</TextUnit>
    <TextUnit id="726" loc="731">ἀπόδυθι ταχέως: τοῦ θανάτου δ' ὦ παιδίον</TextUnit>
    <TextUnit id="727" loc="732">μόνην γυναικῶν αἰτιῶ τὴν μητέρα.</TextUnit>
    <TextUnit id="728" loc="733">τουτὶ τί ἔστιν; ἀσκὸς ἐγένεθ' ἡ κόρη</TextUnit>
    <TextUnit id="729" loc="734">οἴνου πλέως καὶ ταῦτα Περσικὰς ἔχων.</TextUnit>
    <TextUnit id="730" loc="735">ὦ θερμόταται γυναῖκες, ὦ ποτίσταται</TextUnit>
    <TextUnit id="731" loc="736">κἀκ παντὸς ὑμεῖς μηχανώμεναι πιεῖν,</TextUnit>
    <TextUnit id="732" loc="737">ὦ μέγα καπήλοις ἀγαθὸν ἡμῖν δ' αὖ κακόν,</TextUnit>
    <TextUnit id="733" loc="738">κακὸν δὲ καὶ τοῖς σκευαρίοις καὶ τῇ κρόκῃ.</TextUnit>
    <TextUnit id="734" loc="739">παράβαλλε πολλὰς κληματίδας ὦ Μανία.</TextUnit>
    <TextUnit id="735" loc="740">παράβαλλε δῆτα: σὺ δ' ἀπόκριναί μοι τοδί,</TextUnit>
    <TextUnit id="736" loc="741">τουτὶ τεκεῖν φῄς;   καὶ δέκα μῆνας αὔτ' ἐγὼ</TextUnit>
    <TextUnit id="737" loc="742">ἤνεγκον.   ἤνεγκας σύ;   νὴ τὴν ̓́Αρτεμιν.</TextUnit>
    <TextUnit id="738" loc="743">πρικότυλον ἢ πῶς; εἰπέ μοι.   τί μ' ἠργάσω;</TextUnit>
    <TextUnit id="739" loc="744">ἀπέδυσας ὦναίσχυντέ μου τὸ παιδίον</TextUnit>
    <TextUnit id="740" loc="745">τυννοῦτον ὄν.   τυννοῦτο;   μικρὸν νὴ Δία.</TextUnit>
    <TextUnit id="741" loc="746">πός' ἔτη δὲ γέγονε; τρεῖς Χοᾶς ἢ τέτταρας;</TextUnit>
    <TextUnit id="742" loc="747">σχεδὸν τοσοῦτον χὤσον ἐκ Διονυσίων.</TextUnit>
    <TextUnit id="743" loc="748">ἀλλ' ἀπόδος αὐτό.   μὰ τὸν ̓Απόλλω τουτονί.</TextUnit>
    <TextUnit id="744" loc="749">ἐμπρήσομεν τοίνυν σε.   πάνυ γ' ἐμπίμπρατε:</TextUnit>
    <TextUnit id="745" loc="750">αὕτη δ' ἀποσφαγήσεται μάλ' αὐτίκα.</TextUnit>
    <TextUnit id="746" loc="751">μὴ δῆθ', ἱκετεύω ς': ἀλλ' ἔμ' ὅ τι χρῄζεις ποίει</TextUnit>
    <TextUnit id="747" loc="752">ὑπέρ γε τούτου.   φιλότεκνός τις εἶ φύσει.</TextUnit>
    <TextUnit id="748" loc="753">ἀλλ' οὐδὲν ἧττον ἥδ' ἀποσφαγήσεται</TextUnit>
    <TextUnit id="749" loc="754">οἴμοι τέκνον. δός μοι σφαγεῖον Μανία,</TextUnit>
    <TextUnit id="750" loc="755">ἵν' οὖν τό γ' αἷμα τοῦ τέκνου τοὐμοῦ λάβω.</TextUnit>
    <TextUnit id="751" loc="756">ὕπεχ' αὐτό, χαριοῦμαι γὰρ ἕν γε τοῦτό σοι.</TextUnit>
    <TextUnit id="752" loc="757">κακῶς ἀπόλοι', ὡς φθονερὸς εἶ καὶ δυσμενής.</TextUnit>
    <TextUnit id="753" loc="758">τουτὶ τὸ δέρμα τῆς ἱερείας γίγνεται.</TextUnit>
    <TextUnit id="754" loc="759">τί τῆς ἱερείας γίγνεται;   τουτί. λαβέ.</TextUnit>
    <TextUnit id="755" loc="760">ταλαντάτη Μίκκα τίς ἐξεκόρησέ σε;</TextUnit>
    <TextUnit id="756" loc="761">τίς τὴν ἀγαπητὴν παῖδά σοὐξῃρήσατο;</TextUnit>
    <TextUnit id="757" loc="762">ὁ πανοῦργος οὗτος. ἀλλ' ἐπειδήπερ πάρει,</TextUnit>
    <TextUnit id="758" loc="763">φύλαξον αὐτόν, ἵνα λαβοῦσα Κλεισθένη</TextUnit>
    <TextUnit id="759" loc="764">τοῖσιν πρυτάνεσιν ἃ πεποίηχ' οὗτος φράσω.</TextUnit>
    <TextUnit id="760" loc="765">ἄγε δὴ τίς ἔσται μηχανὴ σωτηρίας;</TextUnit>
    <TextUnit id="761" loc="766">τίς πεῖρα, τίς ἐπίνοι'; ὁ μὲν γὰρ αἴτιος</TextUnit>
    <TextUnit id="762" loc="767">κἄμ' ἐσκυλίσας ἐς τοιαυτὶ πράγματα</TextUnit>
    <TextUnit id="763" loc="768">οὐ φαίνεταί πω. φέρε τίν' οὖν ἂν ἄγγελον</TextUnit>
    <TextUnit id="764" loc="769">πέμψαιμ' ἐπ' αὐτόν; οἶδ' ἐγὼ καὶ δὴ πόρον</TextUnit>
    <TextUnit id="765" loc="770">ἐκ τοῦ Παλαμήδους: ὡς ἐκεῖνος, τὰς πλάτας</TextUnit>
    <TextUnit id="766" loc="771">ῥίψω γράφων. ἀλλ' οὐ πάρεισιν αἱ πλάται.</TextUnit>
    <TextUnit id="767" loc="772">πόθεν οὖν γένοιντ' ἄν μοι πλάται πόθεν; πόθεν;</TextUnit>
    <TextUnit id="768" loc="773">τί δ' ἂν εἰ ταδὶ τἀγάλματ' ἀντὶ τῶν πλατῶν</TextUnit>
    <TextUnit id="769" loc="774">γράφων διαρρίπτοιμι; βέλτιον πολύ.</TextUnit>
    <TextUnit id="770" loc="775">ξύλον γέ τοι καὶ ταῦτα κἀκεῖν' ἦν ξύλον.</TextUnit>
    <TextUnit id="771" loc="776">ὦ χεῖρες ἐμαὶ</TextUnit>
    <TextUnit id="772" loc="777">ἐγχειρεῖν χρῆν ἔργῳ πορίμῳ.</TextUnit>
    <TextUnit id="773" loc="778">ἄγε δὴ πινάκων ξεστῶν δέλτοι,</TextUnit>
    <TextUnit id="774" loc="779">δέξασθε σμίλης ὁλκοὺς</TextUnit>
    <TextUnit id="775" loc="780">κήρυκας ἐμῶν μόχθων: οἴμοι</TextUnit>
    <TextUnit id="776" loc="781">τουτὶ τὸ ῥῶ μοχθηρόν:</TextUnit>
    <TextUnit id="777" loc="782">χώρει χώρει. ποίαν αὔλακα;</TextUnit>
    <TextUnit id="778" loc="783">βάσκετ' ἐπείγετε πάσας καθ' ὁδοὺς</TextUnit>
    <TextUnit id="779" loc="784">κείνᾳ ταύτᾳ: ταχέως χρή.</TextUnit>
    <TextUnit id="780" loc="785">ἡμεῖς τοίνυν ἡμᾶς αὐτὰς εὖ λέξωμεν παραβᾶσαι,</TextUnit>
    <TextUnit id="781" loc="786">καίτοι πᾶς τις τὸ γυναικεῖον φῦλον κακὰ πόλλ' ἀγορεύει,</TextUnit>
    <TextUnit id="782" loc="787">ὡς πᾶν ἐσμὲν κακὸν ἀνθρώποις κἀξ ἡμῶν ἐστιν ἅπαντα,</TextUnit>
    <TextUnit id="783" loc="788">ἔριδες νείκη στάσις ἀργαλέα λύπη πόλεμος. φέρε δή νυν,</TextUnit>
    <TextUnit id="784" loc="789">εἰ κακόν ἐσμεν, τί γαμεῖθ' ἡμᾶς, εἴπερ ἀληθῶς κακόν ἐσμεν,</TextUnit>
    <TextUnit id="785" loc="790">κἀπαγορεύετε μήτ' ἐξελθεῖν μήτ' ἐκκύψασαν ἁλῶναι,</TextUnit>
    <TextUnit id="786" loc="791">ἀλλ' οὑτωσὶ πολλῇ σπουδῇ τὸ κακὸν βούλεσθε φυλάττειν;</TextUnit>
    <TextUnit id="787" loc="792">κἂν ἐξέλθῃ τὸ γύναιόν ποι, κᾆθ' εὕρητ' αὐτὸ θύρασιν,</TextUnit>
    <TextUnit id="788" loc="793">μανίας μαίνεσθ', οὓς χρῆν σπένδειν καὶ χαίρειν, εἴπερ ἀληθῶς</TextUnit>
    <TextUnit id="789" loc="794">ἔνδοθεν ηὕρετε φροῦδον τὸ κακὸν καὶ μὴ κατελαμβάνετ' ἔνδον.</TextUnit>
    <TextUnit id="790" loc="795">κἂν καταδάρθωμεν ἐν ἀλλοτρίων παίζουσαι καὶ κοπιῶσαι,</TextUnit>
    <TextUnit id="791" loc="796">πᾶς τις τὸ κακὸν τοῦτο ζητεῖ περὶ τὰς κλίνας περινοστῶν.</TextUnit>
    <TextUnit id="792" loc="797">κἂν ἐκ θυρίδος παρακύπτωμεν, τὸ κακὸν ζητεῖτε θεᾶσθαι:</TextUnit>
    <TextUnit id="793" loc="798">κἂν αἰσχυνθεῖς' ἀναχωρήσῃ, πολὺ μᾶλλον πᾶς ἐπιθυμεῖ</TextUnit>
    <TextUnit id="794" loc="799">αὖθις τὸ κακὸν παρακύψαν ἰδεῖν. οὕτως ἡμεῖς ἐπιδήλως</TextUnit>
    <TextUnit id="795" loc="800">ὑμῶν ἐσμεν πολὺ βελτίους, βάσανός τε πάρεστιν ἰδέσθαι.</TextUnit>
    <TextUnit id="796" loc="801">βάσανον δῶμεν πότεροι χείρους. ἡμεῖς μὲν γάρ φαμεν ὑμᾶς,</TextUnit>
    <TextUnit id="797" loc="802">ὑμεῖς δ' ἡμᾶς. σκεψώμεθα δὴ κἀντιτιθῶμεν πρὸς ἕκαστον,</TextUnit>
    <TextUnit id="798" loc="803">παραβάλλουσαι τῆς τε γυναικὸς καὶ τἀνδρὸς τοὔνομ' ἑκάστου.</TextUnit>
    <TextUnit id="799" loc="804">Ναυσιμάχης μέν γ' ἥττων ἐστὶν Χαρμῖνος: δῆλα δὲ τἄργα.</TextUnit>
    <TextUnit id="800" loc="805">καὶ μὲν δὴ καὶ Κλεοφῶν χείρων πάντως δήπου Ξαλαβακχοῦς.</TextUnit>
    <TextUnit id="801" loc="806">πρὸς ̓Αριστομάχην δὲ χρόνου πολλοῦ, πρὸς ἐκείνην τὴν Μαραθῶνι,</TextUnit>
    <TextUnit id="802" loc="807">καὶ Ξτρατονίκην ὑμῶν οὐδεὶς οὐδ' ἐγχειρεῖ πολεμίζειν.</TextUnit>
    <TextUnit id="803" loc="808">ἀλλ' Εὐβούλης τῶν πέρυσίν τις βουλευτής ἐστιν ἀμείνων</TextUnit>
    <TextUnit id="804" loc="809">παραδοὺς ἑτέρῳ τὴν βουλείαν; οὐδ' αὐτὸς τοῦτό γε φήσεις.</TextUnit>
    <TextUnit id="805" loc="810">οὕτως ἡμεῖς πολὺ βελτίους τῶν ἀνδρῶν εὐχόμεθ' εἶναι.</TextUnit>
    <TextUnit id="806" loc="811">οὐδ' ἂν κλέψασα γυνὴ ζεύγει κατὰ πεντήκοντα τάλαντα</TextUnit>
    <TextUnit id="807" loc="812">ἐς πόλιν ἔλθοι τῶν δημοσίων: ἀλλ' ἢν τὰ μέγισθ' ὑφέληται</TextUnit>
    <TextUnit id="808" loc="813">φορμὸν πυρῶν τἀνδρὸς κλέψας', αὐθημερὸν αὔτ' ἀπέδωκεν.</TextUnit>
    <TextUnit id="809" loc="814">ἀλλ' ἡμεῖς ἂν πολλοὺς τούτων</TextUnit>
    <TextUnit id="810" loc="815">ἀποδείξαιμεν ταῦτα ποιοῦντας.</TextUnit>
    <TextUnit id="811" loc="816">καὶ πρὸς τούτοις γάστριδας ἡμῶν</TextUnit>
    <TextUnit id="812" loc="817">ὄντας μᾶλλον καὶ λωποδύτας</TextUnit>
    <TextUnit id="813" loc="818">καὶ βωμολόχους κἀνδραποδιστάς.</TextUnit>
    <TextUnit id="814" loc="819">καὶ μὲν δήπου καὶ τὰ πατρῷά γε</TextUnit>
    <TextUnit id="815" loc="820">χείρους ἡμῶν εἰσιν σῴζειν:</TextUnit>
    <TextUnit id="816" loc="821">ἡμῖν μὲν γὰρ σῶν ἔτι καὶ νῦν</TextUnit>
    <TextUnit id="817" loc="822">τἀντίον ὁ κανὼν οἱ καλαθίσκοι</TextUnit>
    <TextUnit id="818" loc="823">τὸ σκιάδειον:</TextUnit>
    <TextUnit id="819" loc="824">τοῖς δ' ἡμετέροις ἀνδράσι τούτοις</TextUnit>
    <TextUnit id="820" loc="825">ἀπόλωλεν μὲν πολλοῖς ὁ κανὼν</TextUnit>
    <TextUnit id="821" loc="826">ἐκ τῶν οἴκων αὐτῇ λόγχῃ,</TextUnit>
    <TextUnit id="822" loc="827">πολλοῖς δ' ἑτέροις ἀπὸ τῶν ὤμων</TextUnit>
    <TextUnit id="823" loc="828">ἐν ταῖς στρατιαῖς</TextUnit>
    <TextUnit id="824" loc="829">ἔρριπται τὸ σκιάδειον.</TextUnit>
    <TextUnit id="825" loc="830">πόλλ' ἂν αἱ γυναῖκες ἡμεῖς ἐν δίκῃ μεμψαίμεθ' ἂν</TextUnit>
    <TextUnit id="826" loc="831">τοῖσιν ἀνδράσιν δικαίως, ἓν δ' ὑπερφυέστατον.</TextUnit>
    <TextUnit id="827" loc="832">χρῆν γάρ, ἡμῶν εἰ τέκοι τις ἄνδρα χρηστὸν τῇ πόλει,</TextUnit>
    <TextUnit id="828" loc="833">ταξίαρχον ἢ στρατηγόν, λαμβάνειν τιμήν τινα,</TextUnit>
    <TextUnit id="829" loc="834">προεδρίαν τ' αὐτῇ δίδοσθαι Στηνίοισι καὶ Σκίροις</TextUnit>
    <TextUnit id="830" loc="835">ἔν τε ταῖς ἄλλαις ἑορταῖς αἷσιν ἡμεῖς ἤγομεν:</TextUnit>
    <TextUnit id="831" loc="836">εἰ δὲ δειλὸν καὶ πονηρὸν ἄνδρα τις τέκοι γυνή,</TextUnit>
    <TextUnit id="832" loc="837">ἢ τριήραρχον πονηρὸν ἢ κυβερνήτην κακόν,</TextUnit>
    <TextUnit id="833" loc="838">ὑστέραν αὐτὴν καθῆσθαι σκάφιον ἀποκεκαρμένην</TextUnit>
    <TextUnit id="834" loc="839">τῆς τὸν ἀνδρεῖον τεκούσης. τῷ γὰρ εἰκὸς ὦ πόλις</TextUnit>
    <TextUnit id="835" loc="840">τὴν ̔Υπερβόλου καθῆσθαι μητέρ' ἠμφιεσμένην</TextUnit>
    <TextUnit id="836" loc="841">λευκὰ καὶ κόμας καθεῖσαν πλησίον τῆς Λαμάχου,</TextUnit>
    <TextUnit id="837" loc="842">καὶ δανείζειν χρήμαθ', ᾗ χρῆν, εἰ δανείσειέν τινι</TextUnit>
    <TextUnit id="838" loc="843">καὶ τόκον πράττοιτο, διδόναι μηδέν' ἀνθρώπων τόκον,</TextUnit>
    <TextUnit id="839" loc="844">ἀλλ' ἀφαιρεῖσθαι βίᾳ τὰ χρήματ' εἰπόντας τοδί,</TextUnit>
    <TextUnit id="840" loc="845">“ἀξία γοῦν εἶ τόκου τεκοῦσα τοιοῦτον τόκον.”</TextUnit>
    <TextUnit id="841" loc="846">ἰλλὸς γεγένημαι προσδοκῶν: ὁ δ' οὐδέπω.</TextUnit>
    <TextUnit id="842" loc="847">τί δῆτ' ἂν εἴη τοὐμποδών; οὐκ ἔσθ' ὅπως</TextUnit>
    <TextUnit id="843" loc="848">οὐ τὸν Παλαμήδην ψυχρὸν ὄντ' αἰσχύνεται.</TextUnit>
    <TextUnit id="844" loc="849">τῷ δῆτ' ἂν αὐτὸν προσαγαγοίμην δράματι;</TextUnit>
    <TextUnit id="845" loc="850">ἐγᾦδα: τὴν καινὴν ̔Ελένην μιμήσομαι.</TextUnit>
    <TextUnit id="846" loc="851">πάντως ὑπάρχει μοι γυναικεία στολή.</TextUnit>
    <TextUnit id="847" loc="852">τί αὖ σὺ κυρκανᾷς; τί κοικύλλεις ἔχων;</TextUnit>
    <TextUnit id="848" loc="853">πικρὰν ̔Ελένην ὄψει τάχ', εἰ μὴ κοσμίως</TextUnit>
    <TextUnit id="849" loc="854">ἕξεις, ἕως ἂν τῶν πρυτάνεών τις φανῇ.</TextUnit>
    <TextUnit id="850" loc="855">Νείλου μὲν αἵδε καλλιπάρθενοι ῥοαί,</TextUnit>
    <TextUnit id="851" loc="856">ὃς ἀντὶ δίας ψακάδος Αἰγύπτου πέδον</TextUnit>
    <TextUnit id="852" loc="857">λευκῆς νοτίζει μελανοσυρμαῖον λεών.</TextUnit>
    <TextUnit id="853" loc="858">πανοῦργος εἶ νὴ τὴν ̔Εκάτην τὴν φωσφόρον.</TextUnit>
    <TextUnit id="854" loc="859">ἐμοὶ δὲ γῆ μὲν πατρὶς οὐκ ἀνώνυμος</TextUnit>
    <TextUnit id="855" loc="860">Σπάρτη, πατὴρ δὲ Τυνδάρεως.   σοί γ' ὦλεθρε</TextUnit>
    <TextUnit id="856" loc="861">πατὴρ ἐκεῖνός ἐστι; Φρυνώνδας μὲν οὖν.</TextUnit>
    <TextUnit id="857" loc="862">̔Ελένη δ' ἐκλήθην.   αὖθις αὖ γίγνει γυνή,</TextUnit>
    <TextUnit id="858" loc="863">πρὶν τῆς ἑτέρας δοῦναι γυναικίσεως δίκην;</TextUnit>
    <TextUnit id="859" loc="864">ψυχαὶ δὲ πολλαὶ δι' ἔμ' ἐπὶ Σκαμανδρίαις</TextUnit>
    <TextUnit id="860" loc="865">ῥοαῖσιν ἔθανον.   ὤφελες δὲ καὶ σύ γε.</TextUnit>
    <TextUnit id="861" loc="866">κἀγὼ μὲν ἐνθάδ' εἴμ': ὁ δ' ἄθλιος πόσις</TextUnit>
    <TextUnit id="862" loc="867">οὑμὸς Μενέλαος οὐδέπω προσέρχεται.</TextUnit>
    <TextUnit id="863" loc="868">τί οὖν ἔτι ζῶ;   τῶν κοράκων πονηρίᾳ.</TextUnit>
    <TextUnit id="864" loc="869">ἀλλ' ὥσπερ αἰκάλλει τι καρδίαν ἐμήν.</TextUnit>
    <TextUnit id="865" loc="870">μὴ ψεῦσον ὦ Ζεῦ τῆς ἐπιούσης ἐλπίδος.</TextUnit>
    <TextUnit id="866" loc="871">τίς τῶνδ' ἐρυμνῶν δωμάτων ἔχει κράτος,</TextUnit>
    <TextUnit id="867" loc="872">ὅστις ξένους δέξαιτο ποντίῳ σάλῳ</TextUnit>
    <TextUnit id="868" loc="873">κάμνοντας ἐν χειμῶνι καὶ ναυαγίαις;</TextUnit>
    <TextUnit id="869" loc="874">Πρωτέως τάδ' ἐστὶ μέλαθρα.   ποίου Πρωτέως;</TextUnit>
    <TextUnit id="870" loc="875">ὦ τρισκακόδαιμον, ψεύδεται νὴ τὼ θεώ,</TextUnit>
    <TextUnit id="871" loc="876">ἐπεὶ τέθνηκε Πρωτέας ἔτη δέκα.</TextUnit>
    <TextUnit id="872" loc="877">ποίαν δὲ χώραν εἰσεκέλσαμεν σκάφει;   Αἴγυπτον.   ὦ δύστηνος οἷ πεπλώκαμεν.</TextUnit>
    <TextUnit id="873" loc="878">πείθει τι τούτῳ τῷ κακῶς ἀπολουμένῳ</TextUnit>
    <TextUnit id="874" loc="880">ληροῦντι λῆρον; Θεσμοφορεῖον τουτογί.</TextUnit>
    <TextUnit id="875" loc="881">αὐτὸς δὲ Πρωτεὺς ἔνδον ἔστ' ἢ 'ξώπιος;</TextUnit>
    <TextUnit id="876" loc="882">οὐκ ἔσθ' ὅπως οὐ ναυτιᾷς ἔτ' ὦ ξένε,</TextUnit>
    <TextUnit id="877" loc="883">ὅστις γ' ἀκούσας ὅτι τέθνηκε Πρωτέας</TextUnit>
    <TextUnit id="878" loc="884">ἔπειτ' ἐρωτᾷς “ἔνδον ἔστ' ἢ 'ξώπιος;”</TextUnit>
    <TextUnit id="879" loc="885">αἰαῖ τέθνηκε. ποῦ δ' ἐτυμβεύθη τάφῳ;</TextUnit>
    <TextUnit id="880" loc="886">τόδ' ἐστὶν αὐτοῦ σῆμ', ἐφ' ᾧ καθήμεθα.</TextUnit>
    <TextUnit id="881" loc="887">κακῶς τ' ἄρ' ἐξόλοιο κἀξολεῖ γέ τοι,</TextUnit>
    <TextUnit id="882" loc="888">ὅστις γε τολμᾷς σῆμα τὸν βωμὸν καλεῖν.</TextUnit>
    <TextUnit id="883" loc="889">τί δὴ σὺ θάσσεις τάσδε τυμβήρεις ἕδρας</TextUnit>
    <TextUnit id="884" loc="890">φάρει καλυπτὸς ὦ ξένη;   βιάζομαι</TextUnit>
    <TextUnit id="885" loc="891">γάμοισι Πρωτέως παιδὶ συμμεῖξαι λέχος.</TextUnit>
    <TextUnit id="886" loc="892">τί ὦ κακόδαιμον ἐξαπατᾷς αὖ τὸν ξένον;</TextUnit>
    <TextUnit id="887" loc="893">οὗτος πανουργῶν δεῦρ' ἀνῆλθεν ὦ ξένε</TextUnit>
    <TextUnit id="888" loc="894">ὡς τὰς γυναῖκας ἐπὶ κλοπῇ τοῦ χρυσίου.</TextUnit>
    <TextUnit id="889" loc="895">βάυζε τοὐμὸν σῶμα βάλλουσα ψόγῳ.</TextUnit>
    <TextUnit id="890" loc="896">ξένη τίς ἡ γραῦς ἡ κακορροθοῦσά σε;</TextUnit>
    <TextUnit id="891" loc="897">αὕτη Θεονόη Πρωτέως.   μὰ τὼ θεὼ</TextUnit>
    <TextUnit id="892" loc="898">εἰ μὴ Κρίτυλλά γ' ̓Αντιθέου Γαργηττόθεν:</TextUnit>
    <TextUnit id="893" loc="899">σὺ δ' εἶ πανοῦργος.   ὁπόσα τοι βούλει λέγε.</TextUnit>
    <TextUnit id="894" loc="900">οὐ γὰρ γαμοῦμαι σῷ κασιγνήτῳ ποτὲ</TextUnit>
    <TextUnit id="895" loc="901">προδοῦσα Μενέλεων τὸν ἐμὸν ἐν Τροίᾳ πόσιν.</TextUnit>
    <TextUnit id="896" loc="902">γύναι τί εἶπας; στρέψον ἀνταυγεῖς κόρας.</TextUnit>
    <TextUnit id="897" loc="903">αἰσχύνομαί σε τὰς γνάθους ὑβρισμένη.</TextUnit>
    <TextUnit id="898" loc="904">τουτὶ τί ἔστιν; ἀφασία τίς τοί μ' ἔχει.</TextUnit>
    <TextUnit id="899" loc="905">ὦ θεοὶ τίν' ὄψιν εἰσορῶ; τίς εἶ γύναι;</TextUnit>
    <TextUnit id="900" loc="906">σὺ δ' εἶ τίς; αὑτὸς γὰρ σὲ κἄμ' ἔχει λόγος.</TextUnit>
    <TextUnit id="901" loc="907">̔Ελληνὶς εἶ τις ἢ 'πιχωρία γυνή;</TextUnit>
    <TextUnit id="902" loc="908">̔Ελληνίς. ἀλλὰ καὶ τὸ σὸν θέλω μαθεῖν.</TextUnit>
    <TextUnit id="903" loc="909">̔Ελένῃ ς' ὁμοίαν δὴ μάλιστ' εἶδον γύναι.</TextUnit>
    <TextUnit id="904" loc="910">ἐγὼ δὲ Μενελάῳ ς' ὅσα γ' ἐκ τῶν ἰφύων.</TextUnit>
    <TextUnit id="905" loc="911">ἔγνως ἄρ' ὀρθῶς ἄνδρα δυστυχέστατον.</TextUnit>
    <TextUnit id="906" loc="912">ὦ χρόνιος ἐλθὼν σῆς δάμαρτος ἐσχάρας</TextUnit>
    <TextUnit id="907" loc="913">λαβέ με λαβέ με πόσι, περίβαλε δὲ χέρας.</TextUnit>
    <TextUnit id="908" loc="915">φέρε σὲ κύσω. ἄπαγέ μ' ἄπαγ' ἄπαγέ με</TextUnit>
    <TextUnit id="909" loc="916">λαβὼν ταχὺ πάνυ.   κλαύσετ' ἄρα νὴ τὼ θεὼ</TextUnit>
    <TextUnit id="910" loc="917">ὅστις ς' ἀπάξει τυπτόμενος τῇ λαμπάδι.</TextUnit>
    <TextUnit id="911" loc="918">σὺ τὴν ἐμὴν γυναῖκα κωλύεις ἐμέ,</TextUnit>
    <TextUnit id="912" loc="919">τὴν Τυνδάρειον παῖδ', ἐπὶ Σπάρτην ἄγειν;</TextUnit>
    <TextUnit id="913" loc="920">οἴμ' ὡς πανοῦργος καὐτὸς εἶναί μοι δοκεῖς</TextUnit>
    <TextUnit id="914" loc="921">καὶ τοῦδέ τις ξύμβουλος. οὐκ ἐτὸς πάλαι</TextUnit>
    <TextUnit id="915" loc="922">ᾐγυπτιάζετ'. ἀλλ' ὅδε μὲν δώσει δίκην.</TextUnit>
    <TextUnit id="916" loc="923">προσέρχεται γὰρ ὁ πρύτανις χὠ τοξότης.</TextUnit>
    <TextUnit id="917" loc="924">τουτὶ πονηρόν: ἀλλ' ὑπαποκινητέον.</TextUnit>
    <TextUnit id="918" loc="925">ἐγὼ δ' ὁ κακοδαίμων τί δρῶ;   μέν' ἥσυχος.</TextUnit>
    <TextUnit id="919" loc="926">οὐ γὰρ προδώσω ς' οὐδέποτ', ἤνπερ ἐμπνέω,</TextUnit>
    <TextUnit id="920" loc="927">ἢν μὴ προλίπως' αἱ μυρίαι με μηχαναί.</TextUnit>
    <TextUnit id="921" loc="928">αὕτη μὲν ἡ μήρινθος οὐδὲν ἔσπασεν.</TextUnit>
    <TextUnit id="922" loc="929">ὅδ' ἔσθ' ὁ πανοῦργος ὃν ἔλεγ' ἡμῖν Κλεισθένης;</TextUnit>
    <TextUnit id="923" loc="930">οὗτος τί κύπτεις; δῆσον αὐτὸν εἰσάγων</TextUnit>
    <TextUnit id="924" loc="931">ὦ τοξότ' ἐν τῇ σανίδι, κἄπειτ' ἐνθαδὶ</TextUnit>
    <TextUnit id="925" loc="932">στήσας φύλαττε καὶ προσιέναι μηδένα</TextUnit>
    <TextUnit id="926" loc="933">ἔα πρὸς αὐτόν, ἀλλὰ τὴν μάστιγ' ἔχων</TextUnit>
    <TextUnit id="927" loc="934">παῖ' ἢν προσίῃ τις.   νὴ Δί' ὡς νῦν δή γ' ἀνὴρ</TextUnit>
    <TextUnit id="928" loc="935">ὀλίγου μ' ἀφείλετ' αὐτὸν ἱστιορράφος.</TextUnit>
    <TextUnit id="929" loc="936">ὦ πρύτανι πρὸς τῆς δεξιᾶς, ἥνπερ φιλεῖς</TextUnit>
    <TextUnit id="930" loc="937">κοίλην προτείνειν ἀργύριον ἤν τις διδῷ,</TextUnit>
    <TextUnit id="931" loc="938">χάρισαι βραχύ τί μοι καίπερ ἀποθανουμένῳ.</TextUnit>
    <TextUnit id="932" loc="939">τί σοι χαρίσωμαι;   γυμνὸν ἀποδύσαντά με</TextUnit>
    <TextUnit id="933" loc="940">κέλευε πρὸς τῇ σανίδι δεῖν τὸν τοξότην,</TextUnit>
    <TextUnit id="934" loc="941">ἵνα μὴ 'ν κροκωτοῖς καὶ μίτραις γέρων ἀνὴρ</TextUnit>
    <TextUnit id="935" loc="942">γέλωτα παρέχω τοῖς κόραξιν ἑστιῶν.</TextUnit>
    <TextUnit id="936" loc="943">ἔχοντα ταῦτ' ἔδοξε τῇ βουλῇ σε δεῖν,</TextUnit>
    <TextUnit id="937" loc="944">ἵνα τοῖς παριοῦσι δῆλος ᾖς πανοῦργος ὤν.</TextUnit>
    <TextUnit id="938" loc="945">ἰαππαπαιάξ: ὦ κροκώθ' οἷ' εἴργασαι:</TextUnit>
    <TextUnit id="939" loc="946">κοὐκ ἔστ' ἔτ' ἐλπὶς οὐδεμία σωτηρίας.</TextUnit>
    <TextUnit id="940" loc="947">ἄγε νυν ἡμεῖς παίσωμεν ἅπερ νόμος ἐνθάδε ταῖσι γυναιξίν,</TextUnit>
    <TextUnit id="941" loc="948">ὅταν ὄργια σεμνὰ θεοῖν ἱεραῖς ὥραις ἀνέχωμεν, ἅπερ καὶ</TextUnit>
    <TextUnit id="942" loc="949">Παύσων σέβεται καὶ νηστεύει,</TextUnit>
    <TextUnit id="943" loc="950">πολλάκις αὐτοῖν ἐκ τῶν ὡρῶν</TextUnit>
    <TextUnit id="944" loc="951">ἐς τὰς ὥρας ξυνεπευχόμενος</TextUnit>
    <TextUnit id="945" loc="952">τοιαῦτα μέλειν θάμ' ἑαυτῷ.</TextUnit>
    <TextUnit id="946" loc="953">ὅρμα χώρει:</TextUnit>
    <TextUnit id="947" loc="954">κοῦφα ποσὶν ἄγ' ἐς κύκλον,</TextUnit>
    <TextUnit id="948" loc="955">χειρὶ σύναπτε χεῖρα,</TextUnit>
    <TextUnit id="949" loc="955b">ῥυθμὸν χορείας ὕπαγε πᾶσα:</TextUnit>
    <TextUnit id="950" loc="956">βαῖνε καρπαλίμοιν ποδοῖν.</TextUnit>
    <TextUnit id="951" loc="957">ἐπισκοπεῖν δὲ πανταχῇ</TextUnit>
    <TextUnit id="952" loc="958">κυκλοῦσαν ὄμμα χρὴ χοροῦ κατάστασιν.</TextUnit>
    <TextUnit id="953" loc="959">ἅμα δὲ καὶ</TextUnit>
    <TextUnit id="954" loc="960">γένος ̓Ολυμπίων θεῶν</TextUnit>
    <TextUnit id="955" loc="961">μέλπε καὶ γέραιρε φωνῇ πᾶσα χορομανεῖ τρόπῳ.</TextUnit>
    <TextUnit id="956" loc="962">εἰ δέ τις</TextUnit>
    <TextUnit id="957" loc="963">προσδοκᾷ κακῶς ἐρεῖν</TextUnit>
    <TextUnit id="958" loc="964">ἐν ἱερῷ γυναῖκά μ' οὖσαν ἄνδρας, οὐκ ὀρθῶς φρονεῖ.</TextUnit>
    <TextUnit id="959" loc="966">ἀλλὰ χρῆν</TextUnit>
    <TextUnit id="960" loc="967">ὥσπερ ἔργον αὖ τι καινὸν</TextUnit>
    <TextUnit id="961" loc="968">πρῶτον εὐκύκλου χορείας εὐφυᾶ στῆσαι βάσιν.</TextUnit>
    <TextUnit id="962" loc="969">πρόβαινε ποσὶ τὸν εὐλύραν</TextUnit>
    <TextUnit id="963" loc="970">μέλπουσα καὶ τὴν τοξοφόρον</TextUnit>
    <TextUnit id="964" loc="971">̓́Αρτεμιν ἄνασσαν ἁγνήν.</TextUnit>
    <TextUnit id="965" loc="972">χαῖρ' ὦ ἑκάεργε,</TextUnit>
    <TextUnit id="966" loc="973">ὄπαζε δὲ νίκην:</TextUnit>
    <TextUnit id="967" loc="974">̔́Ηραν δὲ τὴν τελείαν</TextUnit>
    <TextUnit id="968" loc="975">μέλψωμεν ὥσπερ εἰκός,</TextUnit>
    <TextUnit id="969" loc="975">ἣ πᾶσι τοῖς χοροῖσιν ἐμπαίζει τε καὶ</TextUnit>
    <TextUnit id="970" loc="976">κλῇδας γάμου φυλάττει.</TextUnit>
    <TextUnit id="971" loc="977">̔Ερμῆν τε νόμιον ἄντομαι</TextUnit>
    <TextUnit id="972" loc="978">καὶ Πᾶνα καὶ Νύμφας φίλας</TextUnit>
    <TextUnit id="973" loc="979">ἐπιγελάσαι προθύμως</TextUnit>
    <TextUnit id="974" loc="980">ταῖς ἡμετέραισι</TextUnit>
    <TextUnit id="975" loc="981">χαρέντα χορείαις.</TextUnit>
    <TextUnit id="976" loc="982">ἔξαιρε δὴ προθύμως</TextUnit>
    <TextUnit id="977" loc="982">διπλῆν χάριν χορείας.</TextUnit>
    <TextUnit id="978" loc="983">παίσωμεν ὦ γυναῖκες οἷάπερ νόμος,</TextUnit>
    <TextUnit id="979" loc="984">νηστεύωμεν δὲ πάντως.</TextUnit>
    <TextUnit id="980" loc="985">ἀλλ' εἶα πάλλ' ἀνάστρεφ' εὐρύθμῳ ποδί,</TextUnit>
    <TextUnit id="981" loc="986">τόρευε πᾶσαν ᾠδήν:</TextUnit>
    <TextUnit id="982" loc="987">ἡγοῦ δέ γ' ὧδ' αὐτὸς σὺ</TextUnit>
    <TextUnit id="983" loc="987b">κισσοφόρε Βάκχειε</TextUnit>
    <TextUnit id="984" loc="988">δέσποτ': ἐγὼ δὲ κώμοις</TextUnit>
    <TextUnit id="985" loc="989">σὲ φιλοχόροισι μέλψω.</TextUnit>
    <TextUnit id="986" loc="990">εὔιον ὦ Διόνυσε</TextUnit>
    <TextUnit id="987" loc="991">Βρόμιε καὶ Σεμέλας παῖ,</TextUnit>
    <TextUnit id="988" loc="992">χοροῖς τερπόμενος</TextUnit>
    <TextUnit id="989" loc="993">κατ' ὄρεα νυμφᾶν †ἐρατοῖς† ἐν ὕμνοις,</TextUnit>
    <TextUnit id="990" loc="993b">εὔιον εὔιον εὐοῖ</TextUnit>
    <TextUnit id="991" loc="994">ἀναχορεύων.</TextUnit>
    <TextUnit id="992" loc="995">ἀμφὶ δὲ σοὶ κτυπεῖται</TextUnit>
    <TextUnit id="993" loc="996">Κιθαιρώνιος ἠχώ,</TextUnit>
    <TextUnit id="994" loc="997">μελάμφυλλά τ' ὄρη</TextUnit>
    <TextUnit id="995" loc="998">δάσκια καὶ νάπαι πετρώδεις βρέμονται:</TextUnit>
    <TextUnit id="996" loc="999">κύκλῳ δὲ περὶ σὲ κισσὸς</TextUnit>
    <TextUnit id="997" loc="1000">εὐπέταλος ἕλικι θάλλει.</TextUnit>
    <TextUnit id="998" loc="1001">ἐνταῦτα νῦν οἰμῶξι πρὸς τὴν αἰτρίαν.</TextUnit>
    <TextUnit id="999" loc="1002">ὦ τοξόθ' ἱκετεύω σε.   μή μ' ἰκετεῦσι σύ.</TextUnit>
    <TextUnit id="1000" loc="1003">χάλασον τὸν ἧλον.   ἀλλὰ ταῦτα δρᾶς' ἐγώ.</TextUnit>
    <TextUnit id="1001" loc="1004">οἴμοι κακοδαίμων, μᾶλλον ἐπικρούεις σύ γε.</TextUnit>
    <TextUnit id="1002" loc="1005">ἔτι μᾶλλο βοῦλις;   ἀτταταῖ ἰατταταῖ:</TextUnit>
    <TextUnit id="1003" loc="1006">κακῶς ἀπόλοιο.   σῖγα κακοδαίμων γέρον.</TextUnit>
    <TextUnit id="1004" loc="1007">πέρ' ἐγὼ 'ξινίγκι πορμός, ἴνα πυλάξι σοι.</TextUnit>
    <TextUnit id="1005" loc="1008">ταυτὶ τὰ βέλτιστ' ἀπολέλαυκ' Εὐριπίδου.</TextUnit>
    <TextUnit id="1006" loc="1009">ἔα: θεοί, Ζεῦ σῶτερ, εἰσὶν ἐλπίδες.</TextUnit>
    <TextUnit id="1007" loc="1010">ἁνὴρ ἔοικεν οὐ προδώσειν, ἀλλά μοι</TextUnit>
    <TextUnit id="1008" loc="1011">σημεῖον ὑπεδήλωσε Περσεὺς ἐκδραμών,</TextUnit>
    <TextUnit id="1009" loc="1012">ὅτι δεῖ με γίγνεσθ' ̓Ανδρομέδαν: πάντως δέ μοι</TextUnit>
    <TextUnit id="1010" loc="1013">τὰ δέσμ' ὑπάρχει. δῆλον οὖν τοῦτ' ἔσθ' ὅτι</TextUnit>
    <TextUnit id="1011" loc="1015">ἥξει με σώσων: οὐ γὰρ ἂν παρέπτετο.</TextUnit>
    <TextUnit id="1012" loc="1016">φίλαι παρθένοι φίλαι, πῶς ἂν οὖν</TextUnit>
    <TextUnit id="1013" loc="1017">ἐπέλθοιμι καὶ</TextUnit>
    <TextUnit id="1014" loc="1018">τὸν Σκύθην λάθοιμι;</TextUnit>
    <TextUnit id="1015" loc="1019">κλύεις; ὦ πρὸς αἰδοῦς σὲ τὰν ἐν ἄντροις,</TextUnit>
    <TextUnit id="1016" loc="1020">κατάνευσον, ἔασον ὡς</TextUnit>
    <TextUnit id="1017" loc="1021">τὴν γυναῖκά μ' ἐλθεῖν.</TextUnit>
    <TextUnit id="1018" loc="1022">ἄνοικτος ὅς μ' ἔδησε τὸν</TextUnit>
    <TextUnit id="1019" loc="1023">πολυστονώτατον βροτῶν:</TextUnit>
    <TextUnit id="1020" loc="1024">μόλις δὲ γραῖαν ἀποφυγὼν</TextUnit>
    <TextUnit id="1021" loc="1025">σαπρὰν ἀπωλόμην ὅμως.</TextUnit>
    <TextUnit id="1022" loc="1026">ὅδε γὰρ ὁ Σκύθης πάλαι μοι φύλαξ</TextUnit>
    <TextUnit id="1023" loc="1027">ἐφεστὼς ὀλοὸν ἄφιλον ἐκρέμασεν</TextUnit>
    <TextUnit id="1024" loc="1028">κόραξι δεῖπνον. ὁρᾷς; οὐ</TextUnit>
    <TextUnit id="1025" loc="1030">χοροῖσιν οὐδ' ὑφ' ἡλίκων νεανίδων</TextUnit>
    <TextUnit id="1026" loc="1031">κημὸν ἕστηκ' ἔχους',</TextUnit>
    <TextUnit id="1027" loc="1032">ἀλλ' ἐν πυκνοῖς δεσμοῖσιν ἐμπεπλεγμένη</TextUnit>
    <TextUnit id="1028" loc="1033">κήτει βορὰ Γλαυκέτῃ πρόκειμαι,</TextUnit>
    <TextUnit id="1029" loc="1034">γαμηλίῳ μὲν οὐ ξὺν</TextUnit>
    <TextUnit id="1030" loc="1035">παιῶνι δεσμίῳ δὲ</TextUnit>
    <TextUnit id="1031" loc="1036">γοᾶσθέ μ' ὦ γυναῖκες, ὡς</TextUnit>
    <TextUnit id="1032" loc="1037">μέλεα μὲν πέπονθα μέλεος,</TextUnit>
    <TextUnit id="1033" loc="1038">ὦ τάλας ἐγὼ τάλας,</TextUnit>
    <TextUnit id="1034" loc="1039">ἀπὸ δὲ συγγόνων τάλαν' ἄνομα πάθεα,</TextUnit>
    <TextUnit id="1035" loc="1040">φῶτά τε λιτομέναν, πολυδάκρυτον ̓Αίδα</TextUnit>
    <TextUnit id="1036" loc="1041">γόον †φεύγουσαν†</TextUnit>
    <TextUnit id="1037" loc="1042">αἰαῖ αἰαῖ ἒ ἒ,</TextUnit>
    <TextUnit id="1038" loc="1043">ὃς ἔμ' ἀπεξύρησε πρῶτον,</TextUnit>
    <TextUnit id="1039" loc="1044">ὃς ἐμὲ κροκόεντ' ἐνέδυσεν:</TextUnit>
    <TextUnit id="1040" loc="1045">ἐπὶ δὲ τοῖσδ' ἐς τόδ' ἀνέπεμψεν</TextUnit>
    <TextUnit id="1041" loc="1046">ἱερόν, ἔνθα γυναῖκες.</TextUnit>
    <TextUnit id="1042" loc="1047">ἰώ μοι μοίρας ἄτεγκτε δαίμων:</TextUnit>
    <TextUnit id="1043" loc="1048">ὦ κατάρατος ἐγώ:</TextUnit>
    <TextUnit id="1044" loc="1049">τίς ἐμὸν οὐκ ἐπόψεται</TextUnit>
    <TextUnit id="1045" loc="1050">πάθος ἀμέγαρτον ἐπὶ κακῶν παρουσίᾳ;</TextUnit>
    <TextUnit id="1046" loc="1050">εἴθε με πυρφόρος αἰθέρος ἀστὴρ—</TextUnit>
    <TextUnit id="1047" loc="1051">τὸν βάρβαρον ἐξολέσειεν.</TextUnit>
    <TextUnit id="1048" loc="1052">οὐ γὰρ ἔτ' ἀθανάταν φλόγα λεύσσειν</TextUnit>
    <TextUnit id="1049" loc="1053">ἐστὶν ἐμοὶ φίλον, ὡς ἐκρεμάσθην,</TextUnit>
    <TextUnit id="1050" loc="1054">λαιμότμητ' ἄχη δαιμόνων αἰόλαν</TextUnit>
    <TextUnit id="1051" loc="1055">νέκυσιν ἐπὶ πορείαν.</TextUnit>
    <TextUnit id="1052" loc="1056">χαῖρ' ὦ φίλη παῖ: τὸν δὲ πατέρα Κηφέα</TextUnit>
    <TextUnit id="1053" loc="1057">ὅς ς' ἐξέθηκεν ἀπολέσειαν οἱ θεοί.</TextUnit>
    <TextUnit id="1054" loc="1058">σὺ δ' εἶ τίς ἥτις τοὐμὸν ᾤκτιρας πάθος;</TextUnit>
    <TextUnit id="1055" loc="1059">̓Ηχὼ λόγων ἀντῳδὸς ἐπικοκκάστρια,</TextUnit>
    <TextUnit id="1056" loc="1060">ἥπερ πέρυσιν ἐν τῷδε ταὐτῷ χωρίῳ</TextUnit>
    <TextUnit id="1057" loc="1061">Εὐριπίδῃ καὐτὴ ξυνηγωνιζόμην.</TextUnit>
    <TextUnit id="1058" loc="1062">ἀλλ' ὦ τέκνον σὲ μὲν τὸ σαυτῆς χρὴ ποιεῖν,</TextUnit>
    <TextUnit id="1059" loc="1063">κλάειν ἐλεινῶς.   σὲ δ' ἐπικλάειν ὕστερον.</TextUnit>
    <TextUnit id="1060" loc="1064">ἐμοὶ μελήσει ταῦτά γ'. ἀλλ' ἄρχου λόγων.</TextUnit>
    <TextUnit id="1061" loc="1065">ὦ νὺξ ἱερὰ</TextUnit>
    <TextUnit id="1062" loc="1066">ὡς μακρὸν ἵππευμα διώκεις</TextUnit>
    <TextUnit id="1063" loc="1067">ἀστεροειδέα νῶτα διφρεύους'</TextUnit>
    <TextUnit id="1064" loc="1068">αἰθέρος ἱερᾶς</TextUnit>
    <TextUnit id="1065" loc="1069">τοῦ σεμνοτάτου δι' ̓Ολύμπου;</TextUnit>
    <TextUnit id="1066" loc="1070">δι' ̓Ολύμπου.</TextUnit>
    <TextUnit id="1067" loc="1070">τί ποτ' ̓Ανδρομέδα περίαλλα κακῶν</TextUnit>
    <TextUnit id="1068" loc="1071">μέρος ἐξέλαχον—   μέρος ἐξέλαχον—</TextUnit>
    <TextUnit id="1069" loc="1072">θανάτου τλήμων;   θανάτου τλήμων;</TextUnit>
    <TextUnit id="1070" loc="1073">ἀπολεῖς μ' ὦ γραῦ στωμυλλομένη.</TextUnit>
    <TextUnit id="1071" loc="1074">στωμυλλομένη.</TextUnit>
    <TextUnit id="1072" loc="1075">νὴ Δί' ὀχληρά γ' εἰσήρρηκας</TextUnit>
    <TextUnit id="1073" loc="1076">λίαν.   λίαν.</TextUnit>
    <TextUnit id="1074" loc="1077">ὦγάθ' ἔασόν με μονῳδῆσαι,</TextUnit>
    <TextUnit id="1075" loc="1078">καὶ χαριεῖ μοι. παῦσαι.   παῦσαι.</TextUnit>
    <TextUnit id="1076" loc="1079">βάλλ' ἐς κόρακας.   βάλλ' ἐς κόρακας.</TextUnit>
    <TextUnit id="1077" loc="1080">τί κακόν;   τί κακόν;   ληρεῖς.   ληρεῖς.</TextUnit>
    <TextUnit id="1078" loc="1081">οἴμωζ'.   οἴμωζ'.   ὀτότυζ'.   ὀτότυζ'.</TextUnit>
    <TextUnit id="1079" loc="1082">οὖτος σί λαλῖς;   οὖτος σί λαλῖς;</TextUnit>
    <TextUnit id="1080" loc="1083">πρυτάνεις καλέσω;   πρυτάνεις καλέσω;</TextUnit>
    <TextUnit id="1081" loc="1085">σί κακόν;   σί κακόν;</TextUnit>
    <TextUnit id="1082" loc="1086">πῶτε τὸ πωνή;   πῶτε τὸ πωνή;</TextUnit>
    <TextUnit id="1083" loc="1087">σὺ λαλῖς;   σὺ λαλῖς;   κλαύσει.   κλαύσει.</TextUnit>
    <TextUnit id="1084" loc="1088">κακκάσκι μοι;   κακκάσκι μοι;</TextUnit>
    <TextUnit id="1085" loc="1090">μὰ Δί' ἀλλὰ γυνὴ πλησίον αὕτη.</TextUnit>
    <TextUnit id="1086" loc="1091">πλησίον αὕτη.</TextUnit>
    <TextUnit id="1087" loc="1092">ποῦ στ' η' μιαρά; καὶ δὴ πεύγει.</TextUnit>
    <TextUnit id="1088" loc="1093">ποῖ ποῖ πεύγεις;    ποῖ ποῖ πεύγεις;</TextUnit>
    <TextUnit id="1089" loc="1094">οὐ καιρήσεις;    οὐ καιρήσεις;</TextUnit>
    <TextUnit id="1090" loc="1095">ἔτι γὰρ γρύζεις;   ἔτι γὰρ γρύζεις;</TextUnit>
    <TextUnit id="1091" loc="1096">λαβὲ τὴ μιαρά.   λαβὲ τὴ μιαρά.</TextUnit>
    <TextUnit id="1092" loc="1097">λάλο καὶ κατάρατο γύναικο.</TextUnit>
    <TextUnit id="1093" loc="1098">ὦ θεοὶ τίν' ἐς γῆν βαρβάρων ἀφίγμεθα</TextUnit>
    <TextUnit id="1094" loc="1099">ταχεῖ πεδίλῳ; διὰ μέσου γὰρ αἰθέρος</TextUnit>
    <TextUnit id="1095" loc="1100">τέμνων κέλευθον πόδα τίθημ' ὑπόπτερον</TextUnit>
    <TextUnit id="1096" loc="1101">Περσεὺς πρὸς ̓́Αργος ναυστολῶν τὸ Γοργόνος</TextUnit>
    <TextUnit id="1097" loc="1102">κάρα κομίζων.   τί λέγι; τὴ Γόργος πέρι</TextUnit>
    <TextUnit id="1098" loc="1103">τὸ γραμματέο σὺ τὴ κεπαλή;   τὴν Γοργόνος</TextUnit>
    <TextUnit id="1099" loc="1104">ἔγωγε φημί.   Γόργο τοι κἀγὼ λέγι.</TextUnit>
    <TextUnit id="1100" loc="1105">ἔα: τίν' ὄχθον τόνδ' ὁρῶ καὶ παρθένον</TextUnit>
    <TextUnit id="1101" loc="1106">θεαῖς ὁμοίαν ναῦν ὅπως ὡρμισμένην;</TextUnit>
    <TextUnit id="1102" loc="1107">ὦ ξένε κατοίκτιρόν με τὴν παναθλίαν,</TextUnit>
    <TextUnit id="1103" loc="1108">λῦσόν με δεσμῶν.   οὐκὶ μὶ λαλῆσι σύ;</TextUnit>
    <TextUnit id="1104" loc="1109">κατάρατο τολμᾷς ἀποτανουμένη λαλᾷς;</TextUnit>
    <TextUnit id="1105" loc="1110">ὦ παρθέν' οἰκτίρω σὲ κρεμαμένην ὁρῶν.</TextUnit>
    <TextUnit id="1106" loc="1111">οὐ παρτέν' ἐστίν, ἀλλ' ἀμαρτωλὴ γέρων</TextUnit>
    <TextUnit id="1107" loc="1112">καὶ κλέπτο καὶ πανοῦργο.   ληρεῖς ὦ Σκύθα.</TextUnit>
    <TextUnit id="1108" loc="1113">αὕτη γάρ ἐστιν ̓Ανδρομέδα παῖς Κηφέως.</TextUnit>
    <TextUnit id="1109" loc="1114">σκέψαι τὸ κύστο: μή τι μικτὸν παίνεται;</TextUnit>
    <TextUnit id="1110" loc="1115">φέρε δεῦρό μοι τὴν χεῖρ', ἵν' ἅψωμαι κόρης:</TextUnit>
    <TextUnit id="1111" loc="1116">φέρε Σκύθ': ἀνθρώποισι γὰρ νοσήματα</TextUnit>
    <TextUnit id="1112" loc="1117">ἅπασίν ἐστιν: ἐμὲ δὲ καὐτὸν τῆς κόρης</TextUnit>
    <TextUnit id="1113" loc="1118">ταύτης ἔρως εἴληφεν.   οὐ ζηλῶσί σε:</TextUnit>
    <TextUnit id="1114" loc="1119">ἀτὰρ εἰ τὸ πρωκτὸ δεῦρο περιεστραμμένον,</TextUnit>
    <TextUnit id="1115" loc="1120">οὐκ ἐπτόνησά ς' αὐτὸ πυγίζεις ἄγων.</TextUnit>
    <TextUnit id="1116" loc="1121">τί δ' οὐκ ἐᾷς λύσαντά μ' αὐτὴν ὦ Σκύθα</TextUnit>
    <TextUnit id="1117" loc="1122">πεσεῖν ἐς εὐνὴν καὶ γαμήλιον λέχος;</TextUnit>
    <TextUnit id="1118" loc="1123">εἰ σπόδρ' ἐπιτυμεῖς τὴ γέροντο πύγισο,</TextUnit>
    <TextUnit id="1119" loc="1124">τὴ σανίδο τρήσας ἐξόπιστο πρώκτισον.</TextUnit>
    <TextUnit id="1120" loc="1125">μὰ Δί' ἀλλὰ λύσω δεσμά.   μαστιγῶ ς' ἄρα.</TextUnit>
    <TextUnit id="1121" loc="1126">καὶ μὴν ποιήσω τοῦτο.   τὸ κεπαλή ς' ἄρα</TextUnit>
    <TextUnit id="1122" loc="1127">τὸ ξιπομάκαιραν ἀποκεκόψι τουτοϊ.</TextUnit>
    <TextUnit id="1123" loc="1128">αἰαῖ: τί δράσω; πρὸς τίνας στρεφθῶ λόγους;</TextUnit>
    <TextUnit id="1124" loc="1129">ἀλλ' οὐ γὰρ ἂν δέξαιτο βάρβαρος φύσις.</TextUnit>
    <TextUnit id="1125" loc="1130">σκαιοῖσι γάρ τοι καινὰ προσφέρων σοφὰ</TextUnit>
    <TextUnit id="1126" loc="1131">μάτην ἀναλίσκοις ἄν, ἀλλ' ἄλλην τινὰ</TextUnit>
    <TextUnit id="1127" loc="1132">τούτῳ πρέπουσαν μηχανὴν προσοιστέον.</TextUnit>
    <TextUnit id="1128" loc="1133">μιαρὸς ἀλώπηξ, οἶον ἐπιτήκιζί μοι.</TextUnit>
    <TextUnit id="1129" loc="1134">μέμνησο Περσεῦ μ' ὡς καταλείπεις ἀθλίαν.</TextUnit>
    <TextUnit id="1130" loc="1135">ἔτι γὰρ σὺ τὴ μάστιγαν ἐπιτυμεῖς λαβεῖν;</TextUnit>
    <TextUnit id="1131" loc="1136">Παλλάδα τὴν φιλόχορον ἐμοὶ</TextUnit>
    <TextUnit id="1132" loc="1137">δεῦρο καλεῖν νόμος ἐς χορόν,</TextUnit>
    <TextUnit id="1133" loc="1138">παρθένον ἄζυγα κούρην,</TextUnit>
    <TextUnit id="1134" loc="1140">ἣ πόλιν ἡμετέραν ἔχει</TextUnit>
    <TextUnit id="1135" loc="1141">καὶ κράτος φανερὸν μόνη</TextUnit>
    <TextUnit id="1136" loc="1142">κλῃδοῦχός τε καλεῖται.</TextUnit>
    <TextUnit id="1137" loc="1143">φάνηθ' ὦ τυράννους</TextUnit>
    <TextUnit id="1138" loc="1144">στυγοῦς' ὥσπερ εἰκός.</TextUnit>
    <TextUnit id="1139" loc="1145">δῆμός τοί σε καλεῖ γυναικῶν:</TextUnit>
    <TextUnit id="1140" loc="1146">ἔχουσα δέ μοι μόλοις</TextUnit>
    <TextUnit id="1141" loc="1147">εἰρήνην φιλέορτον.</TextUnit>
    <TextUnit id="1142" loc="1148">ἥκετ' εὔφρονες ἵλαοι,</TextUnit>
    <TextUnit id="1143" loc="1149">πότνιαι, ἄλσος ἐς ὑμέτερον,</TextUnit>
    <TextUnit id="1144" loc="1150">οὗ δὴ ἀνδράσιν οὐ θέμις εἰσορᾶν</TextUnit>
    <TextUnit id="1145" loc="1151">ὄργια σεμνὰ θεοῖν, ἵνα λαμπάσι</TextUnit>
    <TextUnit id="1146" loc="1152">φαίνετον ἄμβροτον ὄψιν.</TextUnit>
    <TextUnit id="1147" loc="1153">μόλετον ἔλθετον, ἀντόμεθ' ὦ</TextUnit>
    <TextUnit id="1148" loc="1154">Θεσμοφόρω πολυποτνία,</TextUnit>
    <TextUnit id="1149" loc="1155">εἰ καὶ πρότερόν ποτ' ἐπηκόω</TextUnit>
    <TextUnit id="1150" loc="1156">ἤλθετον, ἔλθετε νῦν, ἀφίκεσθ' ἱκετεύομεν</TextUnit>
    <TextUnit id="1151" loc="1157">ἐνθάδε χἠμῖν.</TextUnit>
    <TextUnit id="1152" loc="1160">γυναῖκες εἰ βούλεσθε τὸν λοιπόν χρόνον</TextUnit>
    <TextUnit id="1153" loc="1161">σπονδὰς ποιήσασθαι πρὸς ἐμέ, νυνὶ πάρα,</TextUnit>
    <TextUnit id="1154" loc="1162">ἐφ' ᾧτ' ἀκοῦσαι μηδὲν ὑπ' ἐμοῦ μηδαμὰ</TextUnit>
    <TextUnit id="1155" loc="1163">κακὸν τὸ λοιπόν. ταῦτ' ἐπικηρυκεύομαι.</TextUnit>
    <TextUnit id="1156" loc="1164">χρείᾳ δὲ ποίᾳ τόνδ' ἐπεσφέρεις λόγον;</TextUnit>
    <TextUnit id="1157" loc="1165">ὅδ' ἐστὶν οὑν τῇ σανίδι κηδεστὴς ἐμός.</TextUnit>
    <TextUnit id="1158" loc="1166">ἢν οὖν κομίσωμαι τοῦτον, οὐδὲν μή ποτε</TextUnit>
    <TextUnit id="1159" loc="1167">κακῶς ἀκούσητ': ἢν δὲ μὴ πίθησθέ μοι,</TextUnit>
    <TextUnit id="1160" loc="1168">ἃ νῦν ὑποικουρεῖτε τοῖσιν ἀνδράσιν</TextUnit>
    <TextUnit id="1161" loc="1169">ἀπὸ τῆς στρατιᾶς παροῦσιν ὑμῶν διαβαλῶ.</TextUnit>
    <TextUnit id="1162" loc="1170">τὰ μὲν παρ' ἡμῶν ἴσθι σοι πεπεισμένα:</TextUnit>
    <TextUnit id="1163" loc="1171">τὸν βάρβαρον δὲ τοῦτον αὐτὸς πεῖθε σύ.</TextUnit>
    <TextUnit id="1164" loc="1172">ἐμὸν ἔργον ἐστίν: καὶ σὸν ὦλάφιον ἅ σοι</TextUnit>
    <TextUnit id="1165" loc="1173">καθ' ὁδὸν ἔφραζον ταῦτα μεμνῆσθαι ποιεῖν.</TextUnit>
    <TextUnit id="1166" loc="1174">πρῶτον μὲν οὖν δίελθε κἀνακάλπασον.</TextUnit>
    <TextUnit id="1167" loc="1175">σὺ δ' ὦ Τερηδὼν ἐπαναφύσα Περσικόν.</TextUnit>
    <TextUnit id="1168" loc="1176">τί τὸ βόμβο τοῦτο; κῶμο τίς ἀνεγεῖρί μοι</TextUnit>
    <TextUnit id="1169" loc="1177">ἡ παῖς ἔμελλε προμελετᾶν ὦ τοξότα.</TextUnit>
    <TextUnit id="1170" loc="1178">ὀρχησομένη γὰρ ἔρχεθ' ὡς ἄνδρας τινάς.</TextUnit>
    <TextUnit id="1171" loc="1179">ὀρκῆσι καὶ μελετῆσι, οὐ κωλύς' ἐγώ.</TextUnit>
    <TextUnit id="1172" loc="1180">ὡς ἐλαπρός, ὥσπερ ψύλλο κατὰ τὸ κῴδιο.</TextUnit>
    <TextUnit id="1173" loc="1181">φέρε θοἰμάτιον ἄνωθεν ὦ τέκνον τοδί:</TextUnit>
    <TextUnit id="1174" loc="1182">καθιζομένη δ' ἐπὶ τοῖσι γόνασι τοῦ Σκύθου</TextUnit>
    <TextUnit id="1175" loc="1183">τὼ πόδε πρότεινον, ἵν' ὑπολύσω.   ναῖκι ναὶ</TextUnit>
    <TextUnit id="1176" loc="1184">κάτησο κάτησο, ναῖκι ναῖκι τυγάτριον.</TextUnit>
    <TextUnit id="1177" loc="1185">οἴμ' ὠς στέριπο τὸ τιττἴ, ὤσπερ γογγύλη.</TextUnit>
    <TextUnit id="1178" loc="1186">αὔλει σὺ θᾶττον: ἔτι δέδοικας τὸν Σκύθην;</TextUnit>
    <TextUnit id="1179" loc="1187">καλό γε τὸ πυγή. κλαῦσί γ' ἂν μὴ 'νδον μένῃς.</TextUnit>
    <TextUnit id="1180" loc="1187a">ἀνακύπτι καὶ παρακύπτι ἀπεψωλημένος:</TextUnit>
    <TextUnit id="1181" loc="1188">εἶεν: καλὴ τὸ σκῆμα περὶ τὸ πόστιον.</TextUnit>
    <TextUnit id="1182" loc="1189">καλῶς ἔχει. λαβὲ θοἰμάτιον: ὥρα 'στὶ νῷν</TextUnit>
    <TextUnit id="1183" loc="1190">ἤδη βαδίζειν.   οὐκὶ πιλῆσι πρῶτά με;</TextUnit>
    <TextUnit id="1184" loc="1191">πάνυ γε: φίλησον αὐτόν.   ὂ ὂ ὂ παπαπαπαῖ,</TextUnit>
    <TextUnit id="1185" loc="1192">ὠς γλυκερὸ τὸ γλῶσς', ὤσπερ ̓Αττικὸς μέλις.</TextUnit>
    <TextUnit id="1186" loc="1193">τί οὐ κατεύδει παρ' ἐμέ;   χαῖρε τοξότα,</TextUnit>
    <TextUnit id="1187" loc="1194">οὐ γὰρ γένοιτ' ἂν τοῦτο.   ναὶ ναὶ γρᾴδιο.</TextUnit>
    <TextUnit id="1188" loc="1195">ἐμοὶ κάρισο σὺ τοῦτο.   δώσεις οὖν δραχμήν;</TextUnit>
    <TextUnit id="1189" loc="1195">ναὶ ναῖκι δῶσι.   τἀργύριον τοίνυν φέρε.</TextUnit>
    <TextUnit id="1190" loc="1196">ἀλλ' οὐκ ἔκὠδέν: ἀλλὰ τὸ συβήνην λαβέ.</TextUnit>
    <TextUnit id="1191" loc="1197">ἔπειτα † κομίζεις αὐτοῖς.†   ἀκολούτι τέκνον.</TextUnit>
    <TextUnit id="1192" loc="1198">σὺ δὲ τοῦτο τήρει τὴ γέροντο, γρᾴδιο.</TextUnit>
    <TextUnit id="1193" loc="1200">ὄνομα δέ σοι τί ἔστιν;   ̓Αρτεμισία.</TextUnit>
    <TextUnit id="1194" loc="1201">μεμνῆσι τοίνυν τοὔνομ': ̓Αρταμουξία.</TextUnit>
    <TextUnit id="1195" loc="1202">̔Ερμῆ δόλιε ταυτὶ μὲν ἔτι καλῶς ποιεῖς.</TextUnit>
    <TextUnit id="1196" loc="1203">σὺ μὲν οὖν ἀπότρεχε παιδάριον τουτὶ λαβών:</TextUnit>
    <TextUnit id="1197" loc="1204">ἐγὼ δὲ λύσω τόνδε. σὺ δ' ὅπως ἀνδρικῶς</TextUnit>
    <TextUnit id="1198" loc="1205">ὅταν λυθῇς τάχιστα θεύξει καὶ τενεῖς</TextUnit>
    <TextUnit id="1199" loc="1206">ὡς τὴν γυναῖκα καὶ τὰ παιδἴ οἴκαδε.</TextUnit>
    <TextUnit id="1200" loc="1207">ἐμοὶ μελήσει ταῦτά γ' ἢν ἅπαξ λυθῶ.</TextUnit>
    <TextUnit id="1201" loc="1208">λέλυσο. σὸν ἔργον, φεῦγε πρὶν τὸν τοξότην</TextUnit>
    <TextUnit id="1202" loc="1209">ἥκοντα καταλαβεῖν.   ἐγὼ δὴ τοῦτο δρῶ.</TextUnit>
    <TextUnit id="1203" loc="1210">ὦ γρᾴδι' ὠς καρίεντό σοι τὸ τυγάτριον,</TextUnit>
    <TextUnit id="1204" loc="1211">κοὐ δύσκολ' ἀλλὰ πρᾶο. ποῦ τὸ γρᾴδιο;</TextUnit>
    <TextUnit id="1205" loc="1212">οἴμ' ὠς ἀπόλωλο: ποῦ τὸ γέροντ' ἐντευτενί;</TextUnit>
    <TextUnit id="1206" loc="1213">ὦ γρᾴδι', ὦ γρᾷ. οὐκ ἐπαινῶ γρᾴδιο.</TextUnit>
    <TextUnit id="1207" loc="1214">̓Αρταμουξία.</TextUnit>
    <TextUnit id="1208" loc="1215">διέβαλλέ μ' η' γραῦς. ἀπότρεκ' ὠς τάκιστα σύ:</TextUnit>
    <TextUnit id="1209" loc="1215">ὀρτῶς δὲ συβήνη 'στί: καταβηνῆσι γάρ.</TextUnit>
    <TextUnit id="1210" loc="1216">οἴμοι,</TextUnit>
    <TextUnit id="1211" loc="1217">τί δρᾶσι; ποῖ τὸ γρᾴδι'; ̓Αρταμουξία.</TextUnit>
    <TextUnit id="1212" loc="1218">τὴν γραῦν ἐρωτᾷς, ἣ 'φερεν τὰς πηκτίδας;</TextUnit>
    <TextUnit id="1213" loc="1219">ναὶ ναῖκι. εἶδες αὐτό;   ταύτῃ γ' οἴχεται</TextUnit>
    <TextUnit id="1214" loc="1220">αὐτή τ' ἐκείνη καὶ γέρων τις εἵπετο.</TextUnit>
    <TextUnit id="1215" loc="1220">κροκῶτ' ἔκοντο τὴ γέροντο;   φήμ' ἐγώ.</TextUnit>
    <TextUnit id="1216" loc="1221">ἔτ' ἂν καταλάβοις, εἰ διώκοις ταυτῃί.</TextUnit>
    <TextUnit id="1217" loc="1222">ὦ μιαρὸ γρᾶο: πότερα τρέξι τὴν ὀδό;</TextUnit>
    <TextUnit id="1218" loc="1223">̓Αρταμουξία.</TextUnit>
    <TextUnit id="1219" loc="1224">ὀρθὴν ἄνω δίωκε. ποῖ θεῖς; οὐ πάλιν</TextUnit>
    <TextUnit id="1220" loc="1225">τῃδὶ διώξει; ς' τοὔμπαλιν τρέχεις σύ γε.</TextUnit>
    <TextUnit id="1221" loc="1225">κακόδαιμον, ἀλλὰ τρέξι. ̓Αρταμουξία.</TextUnit>
    <TextUnit id="1222" loc="1226">τρέχε νυν κατὰ τοὺς κόρακας ἐπουρίσας, τρέχε.</TextUnit>
    <TextUnit id="1223" loc="1227">ἀλλὰ πέπαισται μετρίως ἡμῖν:</TextUnit>
    <TextUnit id="1224" loc="1228">ὥσθ' ὥρα δή 'στι βαδίζειν</TextUnit>
    <TextUnit id="1225" loc="1229">οἴκαδ' ἑκάστῃ. τὼ Θεσμοφόρω δ'</TextUnit>
    <TextUnit id="1226" loc="1230">ἡμῖν ἀγαθὴν</TextUnit>
    <TextUnit id="1227" loc="1231">τούτων χάριν ἀνταποδοίτην.</TextUnit>
  </Text>
</TessDocument>
