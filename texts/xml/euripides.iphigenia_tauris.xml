<?xml version="1.0" encoding="UTF-8"?>
<TessDocument id="euripides.iphigenia_tauris">
  <Metadata>
    <Author>euripides</Author>
    <Display>Iphigenia in Tauris</Display>
    <Abbr>eur. it.</Abbr>
    <Lang>grc</Lang>
    <Prose>0</Prose>
    <PrintSource>Gilbert Murray, Euripidis Fabulae, vol. 2. Oxford: Clarendon Press, Oxford, 1913.</PrintSource>
    <DigitalSourceDisplay>Perseus</DigitalSourceDisplay>
    <DigitalSourceURL>http://www.perseus.tufts.edu/hopper/text?doc=Perseus%3atext%3a1999.01.0111</DigitalSourceURL>
    <AddedBy>Tony R. Waleszczak &amp; Jessica Micceri</AddedBy>
    <URI>urn:cts:greekLit:tlg0006.tlg013.perseus-grc1</URI>
  </Metadata>
  <Text>
    <TextUnit id="0" loc="1">Πέλοψ ὁ Ταντάλειος ἐς Πῖσαν μολὼν</TextUnit>
    <TextUnit id="1" loc="2">θοαῖσιν ἵπποις Οἰνομάου γαμεῖ κόρην,</TextUnit>
    <TextUnit id="2" loc="3">ἐξ ἧς ̓Ατρεὺς ἔβλαστεν: ̓Ατρέως δὲ παῖς</TextUnit>
    <TextUnit id="3" loc="4">Μενέλαος ̓Αγαμέμνων τε: τοῦ δ' ἔφυν ἐγώ</TextUnit>
    <TextUnit id="4" loc="5">τῆς Τυνδαρείας θυγατρὸς ̓Ιφιγένεια παῖς,</TextUnit>
    <TextUnit id="5" loc="6">ἣν ἀμφὶ δίναις ἃς θάμ' Εὔριπος πυκναῖς</TextUnit>
    <TextUnit id="6" loc="7">αὔραις ἑλίσσων κυανέαν ἅλα στρέφει,</TextUnit>
    <TextUnit id="7" loc="8">ἔσφαξεν ̔Ελένης οὕνεχ', ὡς δοκεῖ, πατὴρ</TextUnit>
    <TextUnit id="8" loc="9">̓Αρτέμιδι κλειναῖς ἐν πτυχαῖσιν Αὐλίδος.</TextUnit>
    <TextUnit id="9" loc="10">ἐνταῦθα γὰρ δὴ χιλίων ναῶν στόλον</TextUnit>
    <TextUnit id="10" loc="11">̔Ελληνικὸν συνήγαγ' ̓Αγαμέμνων ἄναξ,</TextUnit>
    <TextUnit id="11" loc="12">τὸν καλλίνικον στέφανον ̓Ιλίου θέλων</TextUnit>
    <TextUnit id="12" loc="13">λαβεῖν ̓Αχαιοῖς τούς θ' ὑβρισθέντας γάμους</TextUnit>
    <TextUnit id="13" loc="14">̔Ελένης μετελθεῖν, Μενέλεῳ χάριν φέρων.</TextUnit>
    <TextUnit id="14" loc="15">δεινῆς δ' ἀπλοίας πνευμάτων τε τυγχάνων,</TextUnit>
    <TextUnit id="15" loc="16">ἐς ἔμπυρ' ἦλθε, καὶ λέγει Κάλχας τάδε:</TextUnit>
    <TextUnit id="16" loc="17">ὦ τῆσδ' ἀνάσσων ̔Ελλάδος στρατηγίας,</TextUnit>
    <TextUnit id="17" loc="18">̓Αγάμεμνον, οὐ μὴ ναῦς ἀφορμίσῃ χθονός,</TextUnit>
    <TextUnit id="18" loc="19">πρὶν ἂν κόρην σὴν ̓Ιφιγένειαν ̓́Αρτεμις</TextUnit>
    <TextUnit id="19" loc="20">λάβῃ σφαγεῖσαν: ὅ τι γὰρ ἐνιαυτὸς τέκοι</TextUnit>
    <TextUnit id="20" loc="21">κάλλιστον, ηὔξω φωσφόρῳ θύσειν θεᾷ.</TextUnit>
    <TextUnit id="21" loc="22">παῖδ' οὖν ἐν οἴκοις σὴ Κλυταιμήστρα δάμαρ</TextUnit>
    <TextUnit id="22" loc="23">τίκτει — τὸ καλλιστεῖον εἰς ἔμ' ἀναφέρων —</TextUnit>
    <TextUnit id="23" loc="24">ἣν χρή σε θῦσαι. καί μ' ̓Οδυσσέως τέχναις</TextUnit>
    <TextUnit id="24" loc="25">μητρὸς παρείλοντ' ἐπὶ γάμοις ̓Αχιλλέως.</TextUnit>
    <TextUnit id="25" loc="26">ἐλθοῦσα δ' Αὐλίδ' ἡ τάλαιν' ὑπὲρ πυρᾶς</TextUnit>
    <TextUnit id="26" loc="27">μεταρσία ληφθεῖς' ἐκαινόμην ξίφει:</TextUnit>
    <TextUnit id="27" loc="28">ἀλλ' ἐξέκλεψεν ἔλαφον ἀντιδοῦσά μου</TextUnit>
    <TextUnit id="28" loc="29">̓́Αρτεμις ̓Αχαιοῖς, διὰ δὲ λαμπρὸν αἰθέρα</TextUnit>
    <TextUnit id="29" loc="30">πέμψασά μ' ἐς τήνδ' ᾤκισεν Ταύρων χθόνα,</TextUnit>
    <TextUnit id="30" loc="31">οὗ γῆς ἀνάσσει βαρβάροισι βάρβαρος</TextUnit>
    <TextUnit id="31" loc="32">Θόας, ὃς ὠκὺν πόδα τιθεὶς ἴσον πτεροῖς</TextUnit>
    <TextUnit id="32" loc="33">ἐς τοὔνομ' ἦλθε τόδε ποδωκείας χάριν.</TextUnit>
    <TextUnit id="33" loc="34">ναοῖσι δ' ἐν τοῖσδ' ἱερέαν τίθησί με:</TextUnit>
    <TextUnit id="34" loc="35">ὅθεν νόμοισι τοῖσιν ἥδεται θεὰ</TextUnit>
    <TextUnit id="35" loc="36">̓́Αρτεμις, ἑορτῆς, τοὔνομ' ἧς καλὸν μόνον —</TextUnit>
    <TextUnit id="36" loc="37">τὰ δ' ἄλλα σιγῶ, τὴν θεὸν φοβουμένη —</TextUnit>
    <TextUnit id="37" loc="38">θύω γὰρ ὄντος τοῦ νόμου καὶ πρὶν πόλει,</TextUnit>
    <TextUnit id="38" loc="39">ὃς ἂν κατέλθῃ τήνδε γῆν ̔́Ελλην ἀνήρ.</TextUnit>
    <TextUnit id="39" loc="40">κατάρχομαι μέν, σφάγια δ' ἄλλοισιν μέλει</TextUnit>
    <TextUnit id="40" loc="41">ἄρρητ' ἔσωθεν τῶνδ' ἀνακτόρων θεᾶς.</TextUnit>
    <TextUnit id="41" loc="42">ἃ καινὰ δ' ἥκει νὺξ φέρουσα φάσματα,</TextUnit>
    <TextUnit id="42" loc="43">λέξω πρὸς αἰθέρ', εἴ τι δὴ τόδ' ἔστ' ἄκος.</TextUnit>
    <TextUnit id="43" loc="44">ἔδοξ' ἐν ὕπνῳ τῆσδ' ἀπαλλαχθεῖσα γῆς</TextUnit>
    <TextUnit id="44" loc="45">οἰκεῖν ἐν ̓́Αργει, παρθένοισι δ' ἐν μέσαις</TextUnit>
    <TextUnit id="45" loc="46">εὕδειν, χθονὸς δὲ νῶτα σεισθῆναι σάλῳ,</TextUnit>
    <TextUnit id="46" loc="47">φεύγειν δὲ κἄξω στᾶσα θριγκὸν εἰσιδεῖν</TextUnit>
    <TextUnit id="47" loc="48">δόμων πίτνοντα, πᾶν δ' ἐρείψιμον στέγος</TextUnit>
    <TextUnit id="48" loc="49">βεβλημένον πρὸς οὖδας ἐξ ἄκρων σταθμῶν.</TextUnit>
    <TextUnit id="49" loc="50">μόνος λελεῖφθαι στῦλος εἷς ἔδοξέ μοι</TextUnit>
    <TextUnit id="50" loc="51">δόμων πατρῴων, ἐκ δ' ἐπικράνων κόμας</TextUnit>
    <TextUnit id="51" loc="52">ξανθὰς καθεῖναι, φθέγμα δ' ἀνθρώπου λαβεῖν,</TextUnit>
    <TextUnit id="52" loc="53">κἀγὼ τέχνην τήνδ' ἣν ἔχω ξενοκτόνον</TextUnit>
    <TextUnit id="53" loc="54">τιμῶς' ὑδραίνειν αὐτὸν ὡς θανούμενον,</TextUnit>
    <TextUnit id="54" loc="55">κλαίουσα. τοὔναρ δ' ὧδε συμβάλλω τόδε:</TextUnit>
    <TextUnit id="55" loc="56">τέθνηκ' ̓Ορέστης, οὗ κατηρξάμην ἐγώ.</TextUnit>
    <TextUnit id="56" loc="57">στῦλοι γὰρ οἴκων παῖδές εἰσιν ἄρσενες:</TextUnit>
    <TextUnit id="57" loc="58">θνῄσκουσι δ' οὓς ἂν χέρνιβες βάλως' ἐμαί.</TextUnit>
    <TextUnit id="58" loc="59">οὐδ' αὖ συνάψαι τοὔναρ ἐς φίλους ἔχω:</TextUnit>
    <TextUnit id="59" loc="60">Στροφίῳ γὰρ οὐκ ἦν παῖς, ὅτ' ὠλλύμην ἐγώ.</TextUnit>
    <TextUnit id="60" loc="61">νῦν οὖν ἀδελφῷ βούλομαι δοῦναι χοὰς</TextUnit>
    <TextUnit id="61" loc="62">παροῦς' ἀπόντι — ταῦτα γὰρ δυναίμεθ' ἄν —</TextUnit>
    <TextUnit id="62" loc="63">σὺν προσπόλοισιν, ἃς ἔδωχ' ἡμῖν ἄναξ</TextUnit>
    <TextUnit id="63" loc="64">̔Ελληνίδας γυναῖκας. ἀλλ' ἐξ αἰτίας</TextUnit>
    <TextUnit id="64" loc="65">οὔπω τίνος πάρεισιν; εἶμ' ἔσω δόμων</TextUnit>
    <TextUnit id="65" loc="66">ἐν οἷσι ναίω τῶνδ' ἀνακτόρων θεᾶς.</TextUnit>
    <TextUnit id="66" loc="67">ὅρα, φυλάσσου μή τις ἐν στίβῳ βροτῶν.</TextUnit>
    <TextUnit id="67" loc="68">ὁρῶ, σκοποῦμαι δ' ὄμμα πανταχῆ στρέφων.</TextUnit>
    <TextUnit id="68" loc="69">Πυλάδη, δοκεῖ σοι μέλαθρα ταῦτ' εἶναι θεᾶς</TextUnit>
    <TextUnit id="69" loc="70">ἔνθ' ̓Αργόθεν ναῦν ποντίαν ἐστείλαμεν;</TextUnit>
    <TextUnit id="70" loc="71">ἔμοιγ', ̓Ορέστα: σοὶ δὲ συνδοκεῖν χρεών.</TextUnit>
    <TextUnit id="71" loc="72">καὶ βωμός, ̔́Ελλην οὗ καταστάζει φόνος;</TextUnit>
    <TextUnit id="72" loc="73">ἐξ αἱμάτων γοῦν ξάνθ' ἔχει τριχώματα.</TextUnit>
    <TextUnit id="73" loc="74">θριγκοῖς δ' ὑπ' αὐτοῖς σκῦλ' ὁρᾷς ἠρτημένα;</TextUnit>
    <TextUnit id="74" loc="75">τῶν κατθανόντων γ' ἀκροθίνια ξένων.</TextUnit>
    <TextUnit id="75" loc="76">ἀλλ' ἐγκυκλοῦντ' ὀφθαλμὸν εὖ σκοπεῖν χρεών.</TextUnit>
    <TextUnit id="76" loc="77">ὦ Φοῖβε, ποῖ μ' αὖ τήνδ' ἐς ἄρκυν ἤγαγες</TextUnit>
    <TextUnit id="77" loc="78">χρήσας, ἐπειδὴ πατρὸς αἷμ' ἐτεισάμην,</TextUnit>
    <TextUnit id="78" loc="79">μητέρα κατακτάς, διαδοχαῖς δ' ̓Ερινύων</TextUnit>
    <TextUnit id="79" loc="80">ἠλαυνόμεσθα φυγάδες ἔξεδροι χθονὸς</TextUnit>
    <TextUnit id="80" loc="81">δρόμους τε πολλοὺς ἐξέπλησα καμπίμους,</TextUnit>
    <TextUnit id="81" loc="82">ἐλθὼν δέ ς' ἠρώτησα πῶς τροχηλάτου</TextUnit>
    <TextUnit id="82" loc="83">μανίας ἂν ἔλθοιμ' ἐς τέλος πόνων τ' ἐμῶν,</TextUnit>
    <TextUnit id="83" loc="84">οὓς ἐξεμόχθουν περιπολῶν καθ' ̔Ελλάδα —</TextUnit>
    <TextUnit id="84" loc="85">σὺ δ' εἶπας ἐλθεῖν Ταυρικῆς μ' ὅρους χθονός,</TextUnit>
    <TextUnit id="85" loc="86">ἔνθ' ̓́Αρτεμίς σοι σύγγονος βωμοὺς ἔχοι,</TextUnit>
    <TextUnit id="86" loc="87">λαβεῖν τ' ἄγαλμα θεᾶς, ὅ φασιν ἐνθάδε</TextUnit>
    <TextUnit id="87" loc="88">ἐς τούσδε ναοὺς οὐρανοῦ πεσεῖν ἄπο:</TextUnit>
    <TextUnit id="88" loc="89">λαβόντα δ' ἢ τέχναισιν ἢ τύχῃ τινί,</TextUnit>
    <TextUnit id="89" loc="90">κίνδυνον ἐκπλήσαντ', ̓Αθηναίων χθονὶ</TextUnit>
    <TextUnit id="90" loc="91">δοῦναι — τὸ δ' ἐνθένδ' οὐδὲν ἐρρήθη πέρα —</TextUnit>
    <TextUnit id="91" loc="92">καὶ ταῦτα δράσαντ' ἀμπνοὰς ἕξειν πόνων.</TextUnit>
    <TextUnit id="92" loc="93">ἥκω δὲ πεισθεὶς σοῖς λόγοισιν ἐνθάδε</TextUnit>
    <TextUnit id="93" loc="94">ἄγνωστον ἐς γῆν, ἄξενον. σὲ δ' ἱστορῶ,</TextUnit>
    <TextUnit id="94" loc="95">Πυλάδη — σὺ γάρ μοι τοῦδε συλλήπτωρ πόνου —</TextUnit>
    <TextUnit id="95" loc="96">τί δρῶμεν; ἀμφίβληστρα γὰρ τοίχων ὁρᾷς</TextUnit>
    <TextUnit id="96" loc="97">ὑψηλά: πότερα δωμάτων προσαμβάσεις</TextUnit>
    <TextUnit id="97" loc="98">ἐκβησόμεσθα; πῶς ἂν οὖν λάθοιμεν ἄν;</TextUnit>
    <TextUnit id="98" loc="99">ἢ χαλκότευκτα κλῇθρα λύσαντες μοχλοῖς —</TextUnit>
    <TextUnit id="99" loc="100">ὧν οὐδὲν ἴσμεν; ἢν δ' ἀνοίγοντες πύλας</TextUnit>
    <TextUnit id="100" loc="101">ληφθῶμεν ἐσβάσεις τε μηχανώμενοι,</TextUnit>
    <TextUnit id="101" loc="102">θανούμεθ'. ἀλλὰ πρὶν θανεῖν, νεὼς ἔπι</TextUnit>
    <TextUnit id="102" loc="103">φεύγωμεν, ᾗπερ δεῦρ' ἐναυστολήσαμεν.</TextUnit>
    <TextUnit id="103" loc="104">φεύγειν μὲν οὐκ ἀνεκτὸν οὐδ' εἰώθαμεν,</TextUnit>
    <TextUnit id="104" loc="105">τὸν τοῦ θεοῦ δὲ χρησμὸν οὐ κακιστέον:</TextUnit>
    <TextUnit id="105" loc="106">ναοῦ δ' ἀπαλλαχθέντε κρύψωμεν δέμας</TextUnit>
    <TextUnit id="106" loc="107">κατ' ἄντρ' ἃ πόντος νοτίδι διακλύζει μέλας —</TextUnit>
    <TextUnit id="107" loc="108">νεὼς ἄπωθεν, μή τις εἰσιδὼν σκάφος</TextUnit>
    <TextUnit id="108" loc="109">βασιλεῦσιν εἴπῃ κᾆτα ληφθῶμεν βίᾳ.</TextUnit>
    <TextUnit id="109" loc="110">ὅταν δὲ νυκτὸς ὄμμα λυγαίας μόλῃ,</TextUnit>
    <TextUnit id="110" loc="111">τολμητέον τοι ξεστὸν ἐκ ναοῦ λαβεῖν</TextUnit>
    <TextUnit id="111" loc="112">ἄγαλμα πάσας προσφέροντε μηχανάς.</TextUnit>
    <TextUnit id="112" loc="113">ὅρα δέ γ' εἴσω τριγλύφων ὅποι κενὸν</TextUnit>
    <TextUnit id="113" loc="114">δέμας καθεῖναι: τοὺς πόνους γὰρ ἁγαθοὶ</TextUnit>
    <TextUnit id="114" loc="115">τολμῶσι, δειλοὶ δ' εἰσὶν οὐδὲν οὐδαμοῦ.</TextUnit>
    <TextUnit id="115" loc="116">οὔ τοι μακρὸν μὲν ἤλθομεν κώπῃ πόρον,</TextUnit>
    <TextUnit id="116" loc="117">ἐκ τερμάτων δὲ νόστον ἀροῦμεν πάλιν.</TextUnit>
    <TextUnit id="117" loc="118">ἀλλ' εὖ γὰρ εἶπας, πειστέον: χωρεῖν χρεὼν</TextUnit>
    <TextUnit id="118" loc="119">ὅποι χθονὸς κρύψαντε λήσομεν δέμας.</TextUnit>
    <TextUnit id="119" loc="120">οὐ γὰρ τὸ τοῦ θεοῦ γ' αἴτιον γενήσεται</TextUnit>
    <TextUnit id="120" loc="121">πεσεῖν ἄχρηστον θέσφατον: τολμητέον:</TextUnit>
    <TextUnit id="121" loc="122">μόχθος γὰρ οὐδεὶς τοῖς νέοις σκῆψιν φέρει.</TextUnit>
    <TextUnit id="122" loc="123">εὐφαμεῖτ', ὦ</TextUnit>
    <TextUnit id="123" loc="124">πόντου δισσὰς συγχωρούσας</TextUnit>
    <TextUnit id="124" loc="125">πέτρας ̓Αξείνου ναίοντες.</TextUnit>
    <TextUnit id="125" loc="126">ὦ παῖ τᾶς Λατοῦς,</TextUnit>
    <TextUnit id="126" loc="127">Δίκτυνν' οὐρεία,</TextUnit>
    <TextUnit id="127" loc="128">πρὸς σὰν αὐλάν, εὐστύλων</TextUnit>
    <TextUnit id="128" loc="129">ναῶν χρυσήρεις θριγκούς,</TextUnit>
    <TextUnit id="129" loc="130">πόδα παρθένιον ὅσιον ὁσίας</TextUnit>
    <TextUnit id="130" loc="131">κλῃδούχου δούλα πέμπω,</TextUnit>
    <TextUnit id="131" loc="132">̔Ελλάδος εὐίππου πύργους</TextUnit>
    <TextUnit id="132" loc="134">καὶ τείχη χόρτων τ' εὐδένδρων</TextUnit>
    <TextUnit id="133" loc="135">ἐξαλλάξας' Εὐρώπαν,</TextUnit>
    <TextUnit id="134" loc="136">πατρῴων οἴκων ἕδρας.</TextUnit>
    <TextUnit id="135" loc="137">ἔμολον: τί νέον; τίνα φροντίδ' ἔχεις;</TextUnit>
    <TextUnit id="136" loc="138">τί με πρὸς ναοὺς ἄγαγες ἄγαγες,</TextUnit>
    <TextUnit id="137" loc="139">ὦ παῖ τοῦ τᾶς Τροίας πύργους</TextUnit>
    <TextUnit id="138" loc="140">ἐλθόντος κλεινᾷ σὺν κώπᾳ</TextUnit>
    <TextUnit id="139" loc="141">χιλιοναύτα</TextUnit>
    <TextUnit id="140" loc="142">μυριοτευχοῦς ̓Ατρείδα; τῶν κλεινῶν;</TextUnit>
    <TextUnit id="141" loc="143">ἰὼ δμωαί,</TextUnit>
    <TextUnit id="142" loc="144">δυσθρηνήτοις ὡς θρήνοις</TextUnit>
    <TextUnit id="143" loc="145">ἔγκειμαι, τᾶς οὐκ εὐμούσου</TextUnit>
    <TextUnit id="144" loc="146">μολπᾶς βοὰν ἀλύροις ἐλέγοις, αἰαῖ,</TextUnit>
    <TextUnit id="145" loc="147">αἰαῖ, κηδείοις οἴκτοισιν:</TextUnit>
    <TextUnit id="146" loc="148">αἵ μοι συμβαίνους' ἆται,</TextUnit>
    <TextUnit id="147" loc="149">σύγγονον ἁμὸν κατακλαιομένα</TextUnit>
    <TextUnit id="148" loc="150">ζωᾶς, οἵαν οἵαν ἰδόμαν</TextUnit>
    <TextUnit id="149" loc="151">ὄψιν ὀνείρων</TextUnit>
    <TextUnit id="150" loc="152">νυκτός, τᾶς ἐξῆλθ' ὄρφνα.</TextUnit>
    <TextUnit id="151" loc="153">ὀλόμαν ὀλόμαν:</TextUnit>
    <TextUnit id="152" loc="154">οὐκ εἴς' οἶκοι πατρῷοι:</TextUnit>
    <TextUnit id="153" loc="155">οἴμοι μοι φροῦδος γέννα.</TextUnit>
    <TextUnit id="154" loc="155">φεῦ φεῦ τῶν ̓́Αργει μόχθων.</TextUnit>
    <TextUnit id="155" loc="156">ἰὼ δαῖμον,</TextUnit>
    <TextUnit id="156" loc="157">μόνον ὅς με κασίγνητον συλᾷς</TextUnit>
    <TextUnit id="157" loc="159">̓Αίδᾳ πέμψας, ᾧ τάσδε χοὰς</TextUnit>
    <TextUnit id="158" loc="160">μέλλω κρατῆρά τε τὸν φθιμένων</TextUnit>
    <TextUnit id="159" loc="161">ὑδραίνειν γαίας ἐν νώτοις</TextUnit>
    <TextUnit id="160" loc="162">πηγάς τ' οὐρείων ἐκ μόσχων</TextUnit>
    <TextUnit id="161" loc="164">Βάκχου τ' οἰνηρὰς λοιβὰς</TextUnit>
    <TextUnit id="162" loc="165">ξουθᾶν τε πόνημα μελισσᾶν,</TextUnit>
    <TextUnit id="163" loc="166">ἃ νεκροῖς θελκτήρια κεῖται.</TextUnit>
    <TextUnit id="164" loc="168">ἀλλ' ἔνδος μοι πάγχρυσον</TextUnit>
    <TextUnit id="165" loc="169">τεῦχος καὶ λοιβὰν ̔́Αιδα.</TextUnit>
    <TextUnit id="166" loc="170">ὦ κατὰ γαίας ̓Αγαμεμνόνιον</TextUnit>
    <TextUnit id="167" loc="171">θάλος, ὡς φθιμένῳ τάδε σοι πέμπω:</TextUnit>
    <TextUnit id="168" loc="172">δέξαι δ': οὐ γὰρ πρὸς τύμβον σοι</TextUnit>
    <TextUnit id="169" loc="173">ξανθὰν χαίταν, οὐ δάκρυ' οἴσω.</TextUnit>
    <TextUnit id="170" loc="175">τηλόσε γὰρ δὴ σᾶς ἀπενάσθην</TextUnit>
    <TextUnit id="171" loc="176">πατρίδος καὶ ἐμᾶς, ἔνθα δοκήμασι</TextUnit>
    <TextUnit id="172" loc="177">κεῖμαι σφαχθεῖς' ἁ τλάμων.</TextUnit>
    <TextUnit id="173" loc="178">ἀντιψάλμους ᾠδὰς ὕμνων τ'</TextUnit>
    <TextUnit id="174" loc="180">̓Ασιητᾶν σοι βάρβαρον ἀχὰν</TextUnit>
    <TextUnit id="175" loc="181">δεσποίνᾳ γ' ἐξαυδάσω,</TextUnit>
    <TextUnit id="176" loc="183">τὰν ἐν θρήνοισιν μοῦσαν</TextUnit>
    <TextUnit id="177" loc="184">νέκυσι μελομέναν, τὰν ἐν μολπαῖς</TextUnit>
    <TextUnit id="178" loc="185">̔́Αιδας ὑμνεῖ δίχα παιάνων.</TextUnit>
    <TextUnit id="179" loc="186">οἴμοι, τῶν ̓Ατρειδᾶν οἴκων:</TextUnit>
    <TextUnit id="180" loc="187">ἔρρει φῶς σκήπτρων, οἴμοι,</TextUnit>
    <TextUnit id="181" loc="188">πατρῴων οἴκων.</TextUnit>
    <TextUnit id="182" loc="189">ἦν ἐκ τῶν εὐόλβων ̓́Αργει</TextUnit>
    <TextUnit id="183" loc="190">βασιλέων ἀρχά,</TextUnit>
    <TextUnit id="184" loc="191">μόχθος δ' ἐκ μόχθων ᾄσσει:</TextUnit>
    <TextUnit id="185" loc="192">δινευούσαις ἵπποισι ῥιφαὶ</TextUnit>
    <TextUnit id="186" loc="193">Πέλοπος πταναῖς: ἀλλάξας δ' ἐξ</TextUnit>
    <TextUnit id="187" loc="194">ἕδρας ἱερὸν ἱερὸν ὄμμ' αὐγᾶς</TextUnit>
    <TextUnit id="188" loc="195">ἅλιος. ἄλλαις δ' ἄλλα προσέβα</TextUnit>
    <TextUnit id="189" loc="196">χρυσέας ἀρνὸς μελάθροις ὀδύνα,</TextUnit>
    <TextUnit id="190" loc="197">† φόνος ἐπὶ φόνῳ, ἄχεα ἄχεσιν †</TextUnit>
    <TextUnit id="191" loc="199">ἔνθεν τῶν πρόσθεν δμαθέντων</TextUnit>
    <TextUnit id="192" loc="200">Τανταλιδᾶν ἐκβαίνει ποινά γ'</TextUnit>
    <TextUnit id="193" loc="201">εἰς οἴκους, σπεύδει δ' ἀσπούδαστ'</TextUnit>
    <TextUnit id="194" loc="202">ἐπὶ σοὶ δαίμων.</TextUnit>
    <TextUnit id="195" loc="203">ἐξ ἀρχᾶς μοι δυσδαίμων</TextUnit>
    <TextUnit id="196" loc="204">δαίμων τᾶς ματρὸς ζώνας</TextUnit>
    <TextUnit id="197" loc="205">καὶ νυκτὸς κείνας: ἐξ ἀρχᾶς</TextUnit>
    <TextUnit id="198" loc="206">λόχιαι στερρὰν παιδείαν</TextUnit>
    <TextUnit id="199" loc="207">Μοῖραι ξυντείνουσιν θεαί,</TextUnit>
    <TextUnit id="200" loc="208">τᾷ μναστευθείσᾳ 'ξ ̔Ελλάνων,</TextUnit>
    <TextUnit id="201" loc="209">ἃν πρωτόγονον θάλος ἐν θαλάμοις</TextUnit>
    <TextUnit id="202" loc="210">Λήδας ἁ τλάμων κούρα</TextUnit>
    <TextUnit id="203" loc="211">σφάγιον πατρῴᾳ λώβᾳ</TextUnit>
    <TextUnit id="204" loc="212">καὶ θῦμ' οὐκ εὐγάθητον</TextUnit>
    <TextUnit id="205" loc="213">ἔτεκεν, ἔτρεφεν εὐκταίαν:</TextUnit>
    <TextUnit id="206" loc="214">ἱππείοις δ' ἐν δίφροισι</TextUnit>
    <TextUnit id="207" loc="215">ψαμάθων Αὐλίδος ἐπέβασαν</TextUnit>
    <TextUnit id="208" loc="216">νύμφαιον, οἴμοι, δύσνυμφον</TextUnit>
    <TextUnit id="209" loc="217">τῷ τᾶς Νηρέως κούρας, αἰαῖ.</TextUnit>
    <TextUnit id="210" loc="218">νῦν δ' ἀξείνου πόντου ξείνα</TextUnit>
    <TextUnit id="211" loc="219">δυσχόρτους οἴκους ναίω,</TextUnit>
    <TextUnit id="212" loc="220">ἄγαμος ἄτεκνος ἄπολις ἄφιλος,</TextUnit>
    <TextUnit id="213" loc="221">οὐ τὰν ̓́Αργει μέλπους' ̔́Ηραν</TextUnit>
    <TextUnit id="214" loc="222">οὐδ' ἱστοῖς ἐν καλλιφθόγγοις</TextUnit>
    <TextUnit id="215" loc="223">κερκίδι Παλλάδος ̓Ατθίδος εἰκὼ</TextUnit>
    <TextUnit id="216" loc="224">καὶ Τιτάνων ποικίλλους', ἀλλ'</TextUnit>
    <TextUnit id="217" loc="225">αἱμόρραντον δυσφόρμιγγα</TextUnit>
    <TextUnit id="218" loc="226">ξείνων † αἱμάσσους' ἄταν βωμούς, †</TextUnit>
    <TextUnit id="219" loc="227">οἰκτράν τ' αἰαζόντων αὐδὰν</TextUnit>
    <TextUnit id="220" loc="228">οἰκτρόν τ' ἐκβαλλόντων δάκρυον.</TextUnit>
    <TextUnit id="221" loc="229">καὶ νῦν κείνων μέν μοι λάθα,</TextUnit>
    <TextUnit id="222" loc="230">τὸν δ' ̓́Αργει δμαθέντα κλαίω</TextUnit>
    <TextUnit id="223" loc="232">σύγγονον, ὃν ἔλιπον ἐπιμαστίδιον,</TextUnit>
    <TextUnit id="224" loc="233">ἔτι βρέφος, ἔτι νέον, ἔτι θάλος</TextUnit>
    <TextUnit id="225" loc="234">ἐν χερσὶν ματρὸς πρὸς στέρνοις τ'</TextUnit>
    <TextUnit id="226" loc="235">̓́Αργει σκηπτοῦχον ̓Ορέσταν.</TextUnit>
    <TextUnit id="227" loc="236">καὶ μὴν ὅδ' ἀκτὰς ἐκλιπὼν θαλασσίους</TextUnit>
    <TextUnit id="228" loc="237">βουφορβὸς ἥκει σημανῶν τί σοι νέον.</TextUnit>
    <TextUnit id="229" loc="238">̓Αγαμέμνονός τε καὶ Κλυταιμήστρας τέκνον,</TextUnit>
    <TextUnit id="230" loc="239">ἄκουε καινῶν ἐξ ἐμοῦ κηρυγμάτων.</TextUnit>
    <TextUnit id="231" loc="240">τί δ' ἔστι τοῦ παρόντος ἐκπλῆσσον λόγου;</TextUnit>
    <TextUnit id="232" loc="241">ἥκουσιν ἐς γῆν, κυανέαν Συμπληγάδα</TextUnit>
    <TextUnit id="233" loc="242">πλάτῃ φυγόντες, δίπτυχοι νεανίαι,</TextUnit>
    <TextUnit id="234" loc="243">θεᾷ φίλον πρόσφαγμα καὶ θυτήριον</TextUnit>
    <TextUnit id="235" loc="244">̓Αρτέμιδι. χέρνιβας δὲ καὶ κατάργματα</TextUnit>
    <TextUnit id="236" loc="245">οὐκ ἂν φθάνοις ἂν εὐτρεπῆ ποιουμένη.</TextUnit>
    <TextUnit id="237" loc="246">ποδαποί; τίνος γῆς σχῆμ' ἔχουσιν οἱ ξένοι;</TextUnit>
    <TextUnit id="238" loc="247">̔́Ελληνες: ἓν τοῦτ' οἶδα κοὐ περαιτέρω.</TextUnit>
    <TextUnit id="239" loc="248">οὐδ' ὄνομ' ἀκούσας οἶσθα τῶν ξένων φράσαι;</TextUnit>
    <TextUnit id="240" loc="249">Πυλάδης ἐκλῄζεθ' ἅτερος πρὸς θατέρου.</TextUnit>
    <TextUnit id="241" loc="250">τοῦ ξυζύγου δὲ τοῦ ξένου τί τοὔνομ' ἦν;</TextUnit>
    <TextUnit id="242" loc="251">οὐδεὶς τόδ' οἶδεν: οὐ γὰρ εἰσηκούσαμεν.</TextUnit>
    <TextUnit id="243" loc="252">πῶς δ' εἴδετ' αὐτοὺς κἀντυχόντες εἵλετε;</TextUnit>
    <TextUnit id="244" loc="253">ἄκραις ἐπὶ ῥηγμῖσιν ἀξένου πόρου —</TextUnit>
    <TextUnit id="245" loc="254">καὶ τίς θαλάσσης βουκόλοις κοινωνία;</TextUnit>
    <TextUnit id="246" loc="255">βοῦς ἤλθομεν νίψοντες ἐναλίᾳ δρόσῳ.</TextUnit>
    <TextUnit id="247" loc="256">ἐκεῖσε δὴ 'πάνελθε, πῶς νιν εἵλετε</TextUnit>
    <TextUnit id="248" loc="257">τρόπῳ θ' ὁποίῳ: τοῦτο γὰρ μαθεῖν θέλω.</TextUnit>
    <TextUnit id="249" loc="258">χρόνιοι γὰρ ἥκους': οὐδέ πω βωμὸς θεᾶς</TextUnit>
    <TextUnit id="250" loc="259">̔Ελληνικαῖσιν ἐξεφοινίχθη ῥοαῖς.</TextUnit>
    <TextUnit id="251" loc="260">ἐπεὶ τὸν ἐσρέοντα διὰ Συμπληγάδων</TextUnit>
    <TextUnit id="252" loc="261">βοῦς ὑλοφορβοὺς πόντον εἰσεβάλλομεν,</TextUnit>
    <TextUnit id="253" loc="262">ἦν τις διαρρὼξ κυμάτων πολλῷ σάλῳ</TextUnit>
    <TextUnit id="254" loc="263">κοιλωπὸς ἀγμός, πορφυρευτικαὶ στέγαι.</TextUnit>
    <TextUnit id="255" loc="264">ἐνταῦθα δισσοὺς εἶδέ τις νεανίας</TextUnit>
    <TextUnit id="256" loc="265">βουφορβὸς ἡμῶν, κἀπεχώρησεν πάλιν</TextUnit>
    <TextUnit id="257" loc="266">ἄκροισι δακτύλοισι πορθμεύων ἴχνος.</TextUnit>
    <TextUnit id="258" loc="267">ἔλεξε δ': Οὐχ ὁρᾶτε; δαίμονές τινες</TextUnit>
    <TextUnit id="259" loc="268">θάσσουσιν οἵδε. — θεοσεβὴς δ' ἡμῶν τις ὢν</TextUnit>
    <TextUnit id="260" loc="269">ἀνέσχε χεῖρα καὶ προσηύξατ' εἰσιδών:</TextUnit>
    <TextUnit id="261" loc="270">ὦ ποντίας παῖ Λευκοθέας, νεῶν φύλαξ,</TextUnit>
    <TextUnit id="262" loc="271">δέσποτα Παλαῖμον, ἵλεως ἡμῖν γενοῦ,</TextUnit>
    <TextUnit id="263" loc="272">εἴτ' οὖν ἐπ' ἀκταῖς θάσσετον Διοσκόρω,</TextUnit>
    <TextUnit id="264" loc="273">ἢ Νηρέως ἀγάλμαθ', ὃς τὸν εὐγενῆ</TextUnit>
    <TextUnit id="265" loc="274">ἔτικτε πεντήκοντα Νηρῄδων χορόν.</TextUnit>
    <TextUnit id="266" loc="275">ἄλλος δέ τις μάταιος, ἀνομίᾳ θρασύς,</TextUnit>
    <TextUnit id="267" loc="276">ἐγέλασεν εὐχαῖς, ναυτίλους δ' ἐφθαρμένους</TextUnit>
    <TextUnit id="268" loc="277">θάσσειν φάραγγ' ἔφασκε τοῦ νόμου φόβῳ,</TextUnit>
    <TextUnit id="269" loc="278">κλύοντας ὡς θύοιμεν ἐνθάδε ξένους.</TextUnit>
    <TextUnit id="270" loc="279">ἔδοξε δ' ἡμῶν εὖ λέγειν τοῖς πλείοσι,</TextUnit>
    <TextUnit id="271" loc="280">θηρᾶν τε τῇ θεῷ σφάγια τἀπιχώρια.</TextUnit>
    <TextUnit id="272" loc="281">κἀν τῷδε πέτραν ἅτερος λιπὼν ξένοιν</TextUnit>
    <TextUnit id="273" loc="282">ἔστη κάρα τε διετίναξ' ἄνω κάτω</TextUnit>
    <TextUnit id="274" loc="283">κἀπεστέναξεν ὠλένας τρέμων ἄκρας,</TextUnit>
    <TextUnit id="275" loc="284">μανίαις ἀλαίνων, καὶ βοᾷ κυναγὸς ὥς:</TextUnit>
    <TextUnit id="276" loc="285">Πυλάδη, δέδορκας τήνδε; τήνδε δ' οὐχ ὁρᾷς</TextUnit>
    <TextUnit id="277" loc="286">̔́Αιδου δράκαιναν, ὥς με βούλεται κτανεῖν</TextUnit>
    <TextUnit id="278" loc="287">δειναῖς ἐχίδναις εἰς ἔμ' ἐστομωμένη;</TextUnit>
    <TextUnit id="279" loc="288">ἣ δ' ἐκ χιτώνων πῦρ πνέουσα καὶ φόνον</TextUnit>
    <TextUnit id="280" loc="289">πτεροῖς ἐρέσσει, μητέρ' ἀγκάλαις ἐμὴν</TextUnit>
    <TextUnit id="281" loc="290">ἔχουσα — πέτρινον ὄχθον, ὡς ἐπεμβάλῃ.</TextUnit>
    <TextUnit id="282" loc="291">οἴμοι, κτενεῖ με: ποῖ φύγω;</TextUnit>
    <TextUnit id="283" loc="291a">παρῆν δ' ὁρᾶν</TextUnit>
    <TextUnit id="284" loc="292">οὐ ταῦτα μορφῆς σχήματ', ἀλλ' ἠλλάσσετο</TextUnit>
    <TextUnit id="285" loc="293">φθογγάς τε μόσχων καὶ κυνῶν ὑλάγματα,</TextUnit>
    <TextUnit id="286" loc="294">† ἃς φᾶς' † ̓Ερινῦς ἱέναι μιμήματα.</TextUnit>
    <TextUnit id="287" loc="295">ἡμεῖς δὲ συσταλέντες, ὡς θαμβούμενοι,</TextUnit>
    <TextUnit id="288" loc="296">σιγῇ καθήμεθ': ὃ δὲ χερὶ σπάσας ξίφος,</TextUnit>
    <TextUnit id="289" loc="297">μόσχους ὀρούσας ἐς μέσας λέων ὅπως,</TextUnit>
    <TextUnit id="290" loc="298">παίει σιδήρῳ λαγόνας ἐς πλευράς θ' ἱείς,</TextUnit>
    <TextUnit id="291" loc="299">δοκῶν ̓Ερινῦς θεὰς ἀμύνεσθαι τάδε,</TextUnit>
    <TextUnit id="292" loc="300">ὡς αἱματηρὸν πέλαγος ἐξανθεῖν ἁλός.</TextUnit>
    <TextUnit id="293" loc="301">κἀν τῷδε πᾶς τις, ὡς ὁρᾷ βουφόρβια</TextUnit>
    <TextUnit id="294" loc="302">πίπτοντα καὶ πορθούμεν', ἐξωπλίζετο,</TextUnit>
    <TextUnit id="295" loc="303">κόχλους τε φυσῶν συλλέγων τ' ἐγχωρίους:</TextUnit>
    <TextUnit id="296" loc="304">πρὸς εὐτραφεῖς γὰρ καὶ νεανίας ξένους</TextUnit>
    <TextUnit id="297" loc="305">φαύλους μάχεσθαι βουκόλους ἡγούμεθα.</TextUnit>
    <TextUnit id="298" loc="306">πολλοὶ δ' ἐπληρώθημεν ἐν μακρῷ χρόνῳ.</TextUnit>
    <TextUnit id="299" loc="307">πίπτει δὲ μανίας πίτυλον ὁ ξένος μεθείς,</TextUnit>
    <TextUnit id="300" loc="308">στάζων ἀφρῷ γένειον: ὡς δ' ἐσείδομεν</TextUnit>
    <TextUnit id="301" loc="309">προύργου πεσόντα, πᾶς ἀνὴρ ἔσχεν πόνον</TextUnit>
    <TextUnit id="302" loc="310">βάλλων ἀράσσων. ἅτερος δὲ τοῖν ξένοιν</TextUnit>
    <TextUnit id="303" loc="311">ἀφρόν τ' ἀπέψη σώματός τ' ἐτημέλει</TextUnit>
    <TextUnit id="304" loc="312">πέπλων τε προυκάλυπτεν εὐπήνους ὑφάς,</TextUnit>
    <TextUnit id="305" loc="313">καραδοκῶν μὲν τἀπιόντα τραύματα,</TextUnit>
    <TextUnit id="306" loc="314">φίλον δὲ θεραπείαισιν ἄνδρ' εὐεργετῶν.</TextUnit>
    <TextUnit id="307" loc="315">ἔμφρων δ' ἀνᾴξας ὁ ξένος πεσήματος</TextUnit>
    <TextUnit id="308" loc="316">ἔγνω κλύδωνα πολεμίων προσκείμενον</TextUnit>
    <TextUnit id="309" loc="317">καὶ τὴν παροῦσαν συμφορὰν αὐτοῖν πέλας,</TextUnit>
    <TextUnit id="310" loc="318">ᾤμωξέ θ': ἡμεῖς δ' οὐκ ἀνίεμεν πέτροις</TextUnit>
    <TextUnit id="311" loc="319">βάλλοντες, ἄλλος ἄλλοθεν προσκείμενοι.</TextUnit>
    <TextUnit id="312" loc="320">οὗ δὴ τὸ δεινὸν παρακέλευσμ' ἠκούσαμεν:</TextUnit>
    <TextUnit id="313" loc="321">Πυλάδη, θανούμεθ', ἀλλ' ὅπως θανούμεθα</TextUnit>
    <TextUnit id="314" loc="322">κάλλισθ': ἕπου μοι, φάσγανον σπάσας χερί. —</TextUnit>
    <TextUnit id="315" loc="323">ὡς δ' εἴδομεν δίπαλτα πολεμίων ξίφη,</TextUnit>
    <TextUnit id="316" loc="324">φυγῇ λεπαίας ἐξεπίμπλαμεν νάπας.</TextUnit>
    <TextUnit id="317" loc="325">ἀλλ', εἰ φύγοι τις, ἅτεροι προσκείμενοι</TextUnit>
    <TextUnit id="318" loc="326">ἔβαλλον αὐτούς: εἰ δὲ τούσδ' ὠσαίατο,</TextUnit>
    <TextUnit id="319" loc="327">αὖθις τὸ νῦν ὑπεῖκον ἤρασσεν πέτροις.</TextUnit>
    <TextUnit id="320" loc="328">ἀλλ' ἦν ἄπιστον: μυρίων γὰρ ἐκ χερῶν</TextUnit>
    <TextUnit id="321" loc="329">οὐδεὶς τὰ τῆς θεοῦ θύματ' εὐτύχει βαλών.</TextUnit>
    <TextUnit id="322" loc="330">μόλις δέ νιν τόλμῃ μὲν οὐ χειρούμεθα,</TextUnit>
    <TextUnit id="323" loc="331">κύκλῳ δὲ περιβαλόντες ἐξεκλέψαμεν</TextUnit>
    <TextUnit id="324" loc="332">πέτροισι χειρῶν φάσγαν', ἐς δὲ γῆν γόνυ</TextUnit>
    <TextUnit id="325" loc="333">καμάτῳ καθεῖσαν. πρὸς δ' ἄνακτα τῆσδε γῆς</TextUnit>
    <TextUnit id="326" loc="334">κομίζομέν νιν. ὃ δ' ἐσιδὼν ὅσον τάχος</TextUnit>
    <TextUnit id="327" loc="335">ἐς χέρνιβάς τε καὶ σφαγεῖ' ἔπεμπέ σοι.</TextUnit>
    <TextUnit id="328" loc="336">ηὔχου δὲ τοιάδ', ὦ νεᾶνί, σοι ξένων</TextUnit>
    <TextUnit id="329" loc="337">σφάγια παρεῖναι: κἂν ἀναλίσκῃς ξένους</TextUnit>
    <TextUnit id="330" loc="338">τοιούσδε, τὸν σὸν ̔Ελλὰς ἀποτείσει φόνον</TextUnit>
    <TextUnit id="331" loc="339">δίκας τίνουσα τῆς ἐν Αὐλίδι σφαγῆς.</TextUnit>
    <TextUnit id="332" loc="340">θαυμάστ' ἔλεξας τὸν μανένθ', ὅστις ποτὲ</TextUnit>
    <TextUnit id="333" loc="341">̔́Ελληνος ἐκ γῆς πόντον ἦλθεν ἄξενον.</TextUnit>
    <TextUnit id="334" loc="342">εἶἑν: σὺ μὲν κόμιζε τοὺς ξένους μολών,</TextUnit>
    <TextUnit id="335" loc="343">τὰ δ' ἐνθάδ' ἡμεῖς ὅσια φροντιούμεθα —</TextUnit>
    <TextUnit id="336" loc="344">ὦ καρδία τάλαινα, πρὶν μὲν ἐς ξένους</TextUnit>
    <TextUnit id="337" loc="345">γαληνὸς ἦσθα καὶ φιλοικτίρμων ἀεί,</TextUnit>
    <TextUnit id="338" loc="346">ἐς θοὑμόφυλον ἀναμετρουμένη δάκρυ,</TextUnit>
    <TextUnit id="339" loc="347">̔́Ελληνας ἄνδρας ἡνίκ' ἐς χέρας λάβοις.</TextUnit>
    <TextUnit id="340" loc="348">νῦν δ' ἐξ ὀνείρων οἷσιν ἠγριώμεθα,</TextUnit>
    <TextUnit id="341" loc="349">δοκοῦς' ̓Ορέστην μηκέθ' ἥλιον βλέπειν,</TextUnit>
    <TextUnit id="342" loc="350">δύσνουν με λήψεσθ', οἵτινές ποθ' ἥκετε.</TextUnit>
    <TextUnit id="343" loc="351">καὶ τοῦτ' ἄρ' ἦν ἀληθές, ᾐσθόμην, φίλαι:</TextUnit>
    <TextUnit id="344" loc="352">οἱ δυστυχεῖς γὰρ τοῖσι δυστυχεστέροις</TextUnit>
    <TextUnit id="345" loc="353">αὐτοὶ κακῶς πράξαντες οὐ φρονοῦσιν εὖ.</TextUnit>
    <TextUnit id="346" loc="354">ἀλλ' οὔτε πνεῦμα Διόθεν ἦλθε πώποτε,</TextUnit>
    <TextUnit id="347" loc="355">οὐ πορθμίς, ἥτις διὰ πέτρας Συμπληγάδας</TextUnit>
    <TextUnit id="348" loc="356">̔Ελένην ἀπήγαγ' ἐνθάδ', ἥ μ' ἀπώλεσεν,</TextUnit>
    <TextUnit id="349" loc="357">Μενέλεών θ', ἵν' αὐτοὺς ἀντετιμωρησάμην,</TextUnit>
    <TextUnit id="350" loc="358">τὴν ἐνθάδ' Αὖλιν ἀντιθεῖσα τῆς ἐκεῖ,</TextUnit>
    <TextUnit id="351" loc="359">οὗ μ' ὥστε μόσχον Δαναί̈δαι χειρούμενοι</TextUnit>
    <TextUnit id="352" loc="360">ἔσφαζον, ἱερεὺς δ' ἦν ὁ γεννήσας πατήρ.</TextUnit>
    <TextUnit id="353" loc="361">οἴμοι — κακῶν γὰρ τῶν τότ' οὐκ ἀμνημονῶ —</TextUnit>
    <TextUnit id="354" loc="362">ὅσας γενείου χεῖρας ἐξηκόντισα</TextUnit>
    <TextUnit id="355" loc="363">γονάτων τε τοῦ τεκόντος, ἐξαρτωμένη,</TextUnit>
    <TextUnit id="356" loc="364">λέγουσα τοιάδ': ὦ πάτερ, νυμφεύομαι</TextUnit>
    <TextUnit id="357" loc="365">νυμφεύματ' αἰσχρὰ πρὸς σέθεν: μήτηρ δ' ἐμὲ</TextUnit>
    <TextUnit id="358" loc="366">σέθεν κατακτείνοντος ̓Αργεῖαί τε νῦν</TextUnit>
    <TextUnit id="359" loc="367">ὑμνοῦσιν ὑμεναίοισιν, αὐλεῖται δὲ πᾶν</TextUnit>
    <TextUnit id="360" loc="368">μέλαθρον: ἡμεῖς δ' ὀλλύμεσθα πρὸς σέθεν.</TextUnit>
    <TextUnit id="361" loc="369">̔́Αιδης ̓Αχιλλεὺς ἦν ἄρ', οὐχ ὁ Πηλέως,</TextUnit>
    <TextUnit id="362" loc="370">ὅν μοι προσείσας πόσιν, ἐν ἁρμάτων ὄχοις</TextUnit>
    <TextUnit id="363" loc="371">ἐς αἱματηρὸν γάμον ἐπόρθμευσας δόλῳ.</TextUnit>
    <TextUnit id="364" loc="372">ἐγὼ δὲ λεπτῶν ὄμμα διὰ καλυμμάτων</TextUnit>
    <TextUnit id="365" loc="373">ἔχους', ἀδελφόν τ' οὐκ ἀνειλόμην χεροῖν,</TextUnit>
    <TextUnit id="366" loc="374">— ὃς νῦν ὄλωλεν — οὐ κασιγνήτῃ στόμα</TextUnit>
    <TextUnit id="367" loc="375">συνῆψ' ὑπ' αἰδοῦς, ὡς ἰοῦς' ἐς Πηλέως</TextUnit>
    <TextUnit id="368" loc="376">μέλαθρα: πολλὰ δ' ἀπεθέμην ἀσπάσματα</TextUnit>
    <TextUnit id="369" loc="377">ἐς αὖθις, ὡς ἥξους' ἐς ̓́Αργος αὖ πάλιν.</TextUnit>
    <TextUnit id="370" loc="378">ὦ τλῆμον, εἰ τέθνηκας, ἐξ οἵων καλῶν</TextUnit>
    <TextUnit id="371" loc="379">ἔρρεις, ̓Ορέστα, καὶ πατρὸς ζηλωμάτων —</TextUnit>
    <TextUnit id="372" loc="380">τὰ τῆς θεοῦ δὲ μέμφομαι σοφίσματα,</TextUnit>
    <TextUnit id="373" loc="381">ἥτις βροτῶν μὲν ἤν τις ἅψηται φόνου,</TextUnit>
    <TextUnit id="374" loc="382">ἢ καὶ λοχείας ἢ νεκροῦ θίγῃ χεροῖν,</TextUnit>
    <TextUnit id="375" loc="383">βωμῶν ἀπείργει, μυσαρὸν ὡς ἡγουμένη,</TextUnit>
    <TextUnit id="376" loc="384">αὐτὴ δὲ θυσίαις ἥδεται βροτοκτόνοις.</TextUnit>
    <TextUnit id="377" loc="385">οὐκ ἔσθ' ὅπως ἔτεκεν ἂν ἡ Διὸς δάμαρ</TextUnit>
    <TextUnit id="378" loc="386">Λητὼ τοσαύτην ἀμαθίαν. ἐγὼ μὲν οὖν</TextUnit>
    <TextUnit id="379" loc="387">τὰ Ταντάλου θεοῖσιν ἑστιάματα</TextUnit>
    <TextUnit id="380" loc="388">ἄπιστα κρίνω, παιδὸς ἡσθῆναι βορᾷ,</TextUnit>
    <TextUnit id="381" loc="389">τοὺς δ' ἐνθάδ', αὐτοὺς ὄντας ἀνθρωποκτόνους,</TextUnit>
    <TextUnit id="382" loc="390">ἐς τὴν θεὸν τὸ φαῦλον ἀναφέρειν δοκῶ:</TextUnit>
    <TextUnit id="383" loc="391">οὐδένα γὰρ οἶμαι δαιμόνων εἶναι κακόν.</TextUnit>
    <TextUnit id="384" loc="392">κυάνεαι κυάνεαι</TextUnit>
    <TextUnit id="385" loc="393">σύνοδοι θαλάσσας, ἵν' οἶ-</TextUnit>
    <TextUnit id="386" loc="394">στρος ὁ πετόμενος ̓Αργόθεν ἄ-</TextUnit>
    <TextUnit id="387" loc="395">ξενον ἐπ' οἶδμα διεπέρασεν —</TextUnit>
    <TextUnit id="388" loc="396">̓Ασιήτιδα γαῖαν</TextUnit>
    <TextUnit id="389" loc="397">Εὐρώπας διαμείψας.</TextUnit>
    <TextUnit id="390" loc="399">τίνες ποτ' ἄρα τὸν εὔυδρον δονακόχλοα</TextUnit>
    <TextUnit id="391" loc="400">λιπόντες Εὐρώταν ἢ</TextUnit>
    <TextUnit id="392" loc="401">ῥεύματα σεμνὰ Δίρκας</TextUnit>
    <TextUnit id="393" loc="402">ἔβασαν ἔβασαν ἄμεικτον αἶαν, ἔνθα κούρᾳ</TextUnit>
    <TextUnit id="394" loc="403">δίᾳ τέγγει</TextUnit>
    <TextUnit id="395" loc="405">βωμοὺς καὶ περικίονας</TextUnit>
    <TextUnit id="396" loc="406">ναοὺς αἷμα βρότειον;</TextUnit>
    <TextUnit id="397" loc="407">ἦ ῥοθίοις εἰλατίνας</TextUnit>
    <TextUnit id="398" loc="408">δικρότοισι κώπας ἔπλευ-</TextUnit>
    <TextUnit id="399" loc="409">σαν ἐπὶ πόντια κύματα, νά-</TextUnit>
    <TextUnit id="400" loc="410">ιον ὄχημα λινοπόροις αὔραις,</TextUnit>
    <TextUnit id="401" loc="411">φιλόπλουτον ἅμιλλαν</TextUnit>
    <TextUnit id="402" loc="412">αὔξοντες μελάθροισιν;</TextUnit>
    <TextUnit id="403" loc="414">φίλα γὰρ ἐλπίς γ', ἐπί τε πήμασιν βροτῶν</TextUnit>
    <TextUnit id="404" loc="415">ἄπληστος ἀνθρώποις, ὄλ-</TextUnit>
    <TextUnit id="405" loc="416">βου βάρος οἳ φέρονται</TextUnit>
    <TextUnit id="406" loc="417">πλάνητες ἐπ' οἶδμα πόλεις τε βαρβάρους περῶντες,</TextUnit>
    <TextUnit id="407" loc="418">κοινᾷ δόξᾳ:</TextUnit>
    <TextUnit id="408" loc="419">γνώμα δ' οἷς μὲν ἄκαιρος ὄλ-</TextUnit>
    <TextUnit id="409" loc="420">βου, τοῖς δ' ἐς μέσον ἥκει.</TextUnit>
    <TextUnit id="410" loc="421">πῶς πέτρας τὰς συνδρομάδας,</TextUnit>
    <TextUnit id="411" loc="422">πῶς Φινεϊδᾶν ἀύ̈-</TextUnit>
    <TextUnit id="412" loc="423">πνους ἀκτὰς ἐπέρασαν</TextUnit>
    <TextUnit id="413" loc="424">παρ' ἅλιον</TextUnit>
    <TextUnit id="414" loc="425">αἰγιαλὸν ἐπ' ̓Αμφιτρί-</TextUnit>
    <TextUnit id="415" loc="426">τας ῥοθίῳ δραμόντες,</TextUnit>
    <TextUnit id="416" loc="427">ὅπου πεντήκοντα κορᾶν</TextUnit>
    <TextUnit id="417" loc="428">Νηρῄδων χοροὶ</TextUnit>
    <TextUnit id="418" loc="429">μέλπουσιν ἐγκύκλιοι,</TextUnit>
    <TextUnit id="419" loc="430">πλησιστίοισι πνοαῖς</TextUnit>
    <TextUnit id="420" loc="431">συριζόντων κατὰ πρύμναν</TextUnit>
    <TextUnit id="421" loc="432">εὐναίων πηδαλίων</TextUnit>
    <TextUnit id="422" loc="433">αὔραις σὺν νοτίαις</TextUnit>
    <TextUnit id="423" loc="434">ἢ πνεύμασι Ζεφύρου,</TextUnit>
    <TextUnit id="424" loc="435">τὰν πολυόρνιθον ἐπ' αἶ-</TextUnit>
    <TextUnit id="425" loc="436">αν, λευκὰν ἀκτάν, ̓Αχιλῆ-</TextUnit>
    <TextUnit id="426" loc="437">ος δρόμους καλλισταδίους,</TextUnit>
    <TextUnit id="427" loc="438">ἄξεινον κατὰ πόντον;</TextUnit>
    <TextUnit id="428" loc="439">εἴθ' εὐχαῖσιν δεσποσύνοις</TextUnit>
    <TextUnit id="429" loc="440">Λήδας ̔Ελένα φίλα</TextUnit>
    <TextUnit id="430" loc="440">παῖς ἐλθοῦσα τύχοι τὰν</TextUnit>
    <TextUnit id="431" loc="441">Τρῳάδα λι-</TextUnit>
    <TextUnit id="432" loc="442">ποῦσα πόλιν, ἵν' ἀμφὶ χαί-</TextUnit>
    <TextUnit id="433" loc="443">τᾳ δρόσον αἱματηρὰν</TextUnit>
    <TextUnit id="434" loc="444">ἑλιχθεῖσα λαιμοτόμῳ</TextUnit>
    <TextUnit id="435" loc="445">δεσποίνας χειρὶ θάνοι</TextUnit>
    <TextUnit id="436" loc="446">ποινὰς δοῦς' ἀντιπάλους.</TextUnit>
    <TextUnit id="437" loc="447">ἁδίσταν δ' ἀγγελίαν</TextUnit>
    <TextUnit id="438" loc="448">δεξαίμεσθ', ̔Ελλάδος ἐκ γᾶς</TextUnit>
    <TextUnit id="439" loc="449">πλωτήρων εἴ τις ἔβα,</TextUnit>
    <TextUnit id="440" loc="450">δουλείας ἐμέθεν</TextUnit>
    <TextUnit id="441" loc="451">δειλαίας παυσίπονος:</TextUnit>
    <TextUnit id="442" loc="452">κἀν γὰρ ὀνείροισι συνεί-</TextUnit>
    <TextUnit id="443" loc="453">ην δόμοις πόλει τε πατρῴ-</TextUnit>
    <TextUnit id="444" loc="454">ᾳ, τερπνῶν ὕπνων ἀπόλαυ-</TextUnit>
    <TextUnit id="445" loc="455">σιν, κοινὰν χάριν ὄλβου.</TextUnit>
    <TextUnit id="446" loc="456">ἀλλ' οἵδε χέρας δεσμοῖς δίδυμοι</TextUnit>
    <TextUnit id="447" loc="457">συνερεισθέντες χωροῦσι, νέον</TextUnit>
    <TextUnit id="448" loc="458">πρόσφαγμα θεᾶς: σιγᾶτε, φίλαι.</TextUnit>
    <TextUnit id="449" loc="459">τὰ γὰρ ̔Ελλήνων ἀκροθίνια δὴ</TextUnit>
    <TextUnit id="450" loc="460">ναοῖσι πέλας τάδε βαίνει:</TextUnit>
    <TextUnit id="451" loc="461">οὐδ' ἀγγελίας ψευδεῖς ἔλακεν</TextUnit>
    <TextUnit id="452" loc="462">βουφορβὸς ἀνήρ.</TextUnit>
    <TextUnit id="453" loc="463">ὦ πότνι', εἴ σοι τάδ' ἀρεσκόντως</TextUnit>
    <TextUnit id="454" loc="464">πόλις ἥδε τελεῖ, δέξαι θυσίας,</TextUnit>
    <TextUnit id="455" loc="465">ἃς ὁ παρ' ἡμῖν νόμος οὐχ ὁσίας</TextUnit>
    <TextUnit id="456" loc="466">̔́Ελλησι διδοὺς ἀναφαίνει.</TextUnit>
    <TextUnit id="457" loc="467">εἶἑν:</TextUnit>
    <TextUnit id="458" loc="468">τὰ τῆς θεοῦ μὲν πρῶτον ὡς καλῶς ἔχῃ</TextUnit>
    <TextUnit id="459" loc="469">φροντιστέον μοι. μέθετε τῶν ξένων χέρας,</TextUnit>
    <TextUnit id="460" loc="470">ὡς ὄντες ἱεροὶ μηκέτ' ὦσι δέσμιοι.</TextUnit>
    <TextUnit id="461" loc="470">ναοῦ δ' ἔσω στείχοντες εὐτρεπίζετε</TextUnit>
    <TextUnit id="462" loc="471">ἃ χρὴ 'πὶ τοῖς παροῦσι καὶ νομίζεται.</TextUnit>
    <TextUnit id="463" loc="472">φεῦ:</TextUnit>
    <TextUnit id="464" loc="473">τίς ἆρα μήτηρ ἡ τεκοῦς' ὑμᾶς ποτε</TextUnit>
    <TextUnit id="465" loc="474">πατήρ τ'; ἀδελφή τ', εἰ γεγῶσα τυγχάνει —</TextUnit>
    <TextUnit id="466" loc="475">οἵων στερεῖσα διπτύχων νεανιῶν</TextUnit>
    <TextUnit id="467" loc="475">ἀνάδελφος ἔσται. — τὰς τύχας τίς οἶδ' ὅτῳ</TextUnit>
    <TextUnit id="468" loc="476">τοιαίδ' ἔσονται; πάντα γὰρ τὰ τῶν θεῶν</TextUnit>
    <TextUnit id="469" loc="477">ἐς ἀφανὲς ἕρπει, κοὐδὲν οἶδ' οὐδεὶς κακὸν</TextUnit>
    <TextUnit id="470" loc="479">ἡ γὰρ τύχη παρήγαγ' ἐς τὸ δυσμαθές.</TextUnit>
    <TextUnit id="471" loc="480">πόθεν ποθ' ἥκετ', ὦ ταλαίπωροι ξένοι;</TextUnit>
    <TextUnit id="472" loc="480">ὡς διὰ μακροῦ μὲν τήνδ' ἐπλεύσατε χθόνα,</TextUnit>
    <TextUnit id="473" loc="481">μακρὸν δ' ἀπ' οἴκων χρόνον ἔσεσθ' ἀεὶ κάτω.</TextUnit>
    <TextUnit id="474" loc="482">τί ταῦτ' ὀδύρῃ, κἀπὶ τοῖς μέλλουσι νῷν</TextUnit>
    <TextUnit id="475" loc="483">κακοῖσι λυπεῖς, ἥτις εἶ ποτ', ὦ γύναι;</TextUnit>
    <TextUnit id="476" loc="484">οὔτοι νομίζω σοφόν, ὃς ἂν μέλλων κτενεῖν</TextUnit>
    <TextUnit id="477" loc="485">οἴκτῳ τὸ δεῖμα τοὐλέθρου νικᾶν θέλῃ.</TextUnit>
    <TextUnit id="478" loc="486">οὐχ ὅστις ̔́Αιδην ἐγγὺς ὄντ' οἰκτίζεται</TextUnit>
    <TextUnit id="479" loc="487">σωτηρίας ἄνελπις: ὡς δύ' ἐξ ἑνὸς</TextUnit>
    <TextUnit id="480" loc="488">κακὼ συνάπτει, μωρίαν τ' ὀφλισκάνει</TextUnit>
    <TextUnit id="481" loc="489">θνῄσκει θ' ὁμοίως: τὴν τύχην δ' ἐᾶν χρεών.</TextUnit>
    <TextUnit id="482" loc="490">ἡμᾶς δὲ μὴ θρήνει σύ: τὰς γὰρ ἐνθάδε</TextUnit>
    <TextUnit id="483" loc="491">θυσίας ἐπιστάμεσθα καὶ γιγνώσκομεν.</TextUnit>
    <TextUnit id="484" loc="492">πότερος ἄρ' ὑμῶν ἐνθάδ' ὠνομασμένος</TextUnit>
    <TextUnit id="485" loc="493">Πυλάδης κέκληται; τόδε μαθεῖν πρῶτον θέλω.</TextUnit>
    <TextUnit id="486" loc="494">ὅδ', εἴ τι δή σοι τοῦτ' ἐν ἡδονῇ μαθεῖν.</TextUnit>
    <TextUnit id="487" loc="495">ποίας πολίτης πατρίδος ̔́Ελληνος γεγώς;</TextUnit>
    <TextUnit id="488" loc="496">τί δ' ἂν μαθοῦσα τόδε πλέον λάβοις, γύναι;</TextUnit>
    <TextUnit id="489" loc="497">πότερον ἀδελφὼ μητρός ἐστον ἐκ μιᾶς;</TextUnit>
    <TextUnit id="490" loc="498">φιλότητί γ': ἐσμὲν δ' οὐ κασιγνήτω, γύναι.</TextUnit>
    <TextUnit id="491" loc="499">σοὶ δ' ὄνομα ποῖον ἔθεθ' ὁ γεννήσας πατήρ;</TextUnit>
    <TextUnit id="492" loc="500">τὸ μὲν δίκαιον Δυστυχὴς καλοίμεθ' ἄν.</TextUnit>
    <TextUnit id="493" loc="501">οὐ τοῦτ' ἐρωτῶ: τοῦτο μὲν δὸς τῇ τύχῃ.</TextUnit>
    <TextUnit id="494" loc="502">ἀνώνυμοι θανόντες οὐ γελῴμεθ' ἄν.</TextUnit>
    <TextUnit id="495" loc="503">τί δὲ φθονεῖς τοῦτο; ἦ φρονεῖς οὕτω μέγα;</TextUnit>
    <TextUnit id="496" loc="504">τὸ σῶμα θύσεις τοὐμόν, οὐχὶ τοὔνομα.</TextUnit>
    <TextUnit id="497" loc="505">οὐδ' ἂν πόλιν φράσειας ἥτις ἐστί σοι;</TextUnit>
    <TextUnit id="498" loc="506">ζητεῖς γὰρ οὐδὲν κέρδος, ὡς θανουμένῳ.</TextUnit>
    <TextUnit id="499" loc="507">χάριν δὲ δοῦναι τήνδε κωλύει τί σε;</TextUnit>
    <TextUnit id="500" loc="508">τὸ κλεινὸν ̓́Αργος πατρίδ' ἐμὴν ἐπεύχομαι.</TextUnit>
    <TextUnit id="501" loc="509">πρὸς θεῶν, ἀληθῶς, ὦ ξέν', εἶ κεῖθεν γεγώς;</TextUnit>
    <TextUnit id="502" loc="510">ἐκ τῶν Μυκηνῶν γ', αἵ ποτ' ἦσαν ὄλβιαι.</TextUnit>
    <TextUnit id="503" loc="511">φυγὰς δ' ἀπῆρας πατρίδος, ἢ ποίᾳ τύχῃ;</TextUnit>
    <TextUnit id="504" loc="512">φεύγω τρόπον γε δή τιν' οὐχ ἑκὼν ἑκών.</TextUnit>
    <TextUnit id="505" loc="513">ἆρ' ἄν τί μοι φράσειας ὧν ἐγὼ θέλω;</TextUnit>
    <TextUnit id="506" loc="514">ὡς ἐν παρέργῳ τῆς ἐμῆς δυσπραξίας.</TextUnit>
    <TextUnit id="507" loc="515">καὶ μὴν ποθεινός γ' ἦλθες ἐξ ̓́Αργους μολών.</TextUnit>
    <TextUnit id="508" loc="516">οὔκουν ἐμαυτῷ γ': εἰ δὲ σοί, σὺ τοῦτ' ἔρα.</TextUnit>
    <TextUnit id="509" loc="517">Τροίαν ἴσως οἶσθ', ἧς ἁπανταχοῦ λόγος.</TextUnit>
    <TextUnit id="510" loc="518">ὡς μήποτ' ὤφελόν γε μηδ' ἰδὼν ὄναρ.</TextUnit>
    <TextUnit id="511" loc="519">φασίν νιν οὐκέτ' οὖσαν οἴχεσθαι δορί.</TextUnit>
    <TextUnit id="512" loc="520">ἔστιν γὰρ οὕτως οὐδ' ἄκραντ' ἠκούσατε.</TextUnit>
    <TextUnit id="513" loc="521">̔Ελένη δ' ἀφῖκται δῶμα Μενέλεω πάλιν;</TextUnit>
    <TextUnit id="514" loc="522">ἥκει, κακῶς γ' ἐλθοῦσα τῶν ἐμῶν τινι.</TextUnit>
    <TextUnit id="515" loc="523">καὶ ποῦ 'στι; κἀμοὶ γάρ τι προυφείλει κακόν.</TextUnit>
    <TextUnit id="516" loc="524">Σπάρτῃ ξυνοικεῖ τῷ πάρος ξυνευνέτῃ.</TextUnit>
    <TextUnit id="517" loc="525">ὦ μῖσος εἰς ̔́Ελληνας, οὐκ ἐμοὶ μόνῃ.</TextUnit>
    <TextUnit id="518" loc="526">ἀπέλαυσα κἀγὼ δή τι τῶν κείνης γάμων.</TextUnit>
    <TextUnit id="519" loc="527">νόστος δ' ̓Αχαιῶν ἐγένεθ', ὡς κηρύσσεται;</TextUnit>
    <TextUnit id="520" loc="528">ὡς πάνθ' ἅπαξ με συλλαβοῦς' ἀνιστορεῖς.</TextUnit>
    <TextUnit id="521" loc="529">πρὶν γὰρ θανεῖν σε, τοῦδ' ἐπαυρέσθαι θέλω.</TextUnit>
    <TextUnit id="522" loc="530">ἔλεγχ', ἐπειδὴ τοῦδ' ἐρᾷς: λέξω δ' ἐγώ.</TextUnit>
    <TextUnit id="523" loc="531">Κάλχας τις ἦλθε μάντις ἐκ Τροίας πάλιν;</TextUnit>
    <TextUnit id="524" loc="532">ὄλωλεν, ὡς ἦν ἐν Μυκηναίοις λόγος.</TextUnit>
    <TextUnit id="525" loc="533">ὦ πότνι', ὡς εὖ. — τί γὰρ ὁ Λαέρτου γόνος;</TextUnit>
    <TextUnit id="526" loc="534">οὔπω νενόστηκ' οἶκον, ἔστι δ', ὡς λόγος.</TextUnit>
    <TextUnit id="527" loc="535">ὄλοιτο, νόστου μήποτ' ἐς πάτραν τυχών.</TextUnit>
    <TextUnit id="528" loc="536">μηδὲν κατεύχου: πάντα τἀκείνου νοσεῖ.</TextUnit>
    <TextUnit id="529" loc="537">Θέτιδος δ' ὁ τῆς Νηρῇδος ἔστι παῖς ἔτι;</TextUnit>
    <TextUnit id="530" loc="538">οὐκ ἔστιν: ἄλλως λέκτρ' ἔγημ' ἐν Αὐλίδι.</TextUnit>
    <TextUnit id="531" loc="539">δόλια γάρ, ὡς ἴσασιν οἱ πεπονθότες.</TextUnit>
    <TextUnit id="532" loc="540">τίς εἶ ποθ'; ὡς εὖ πυνθάνῃ τἀφ' ̔Ελλάδος.</TextUnit>
    <TextUnit id="533" loc="541">ἐκεῖθέν εἰμι: παῖς ἔτ' οὖς' ἀπωλόμην.</TextUnit>
    <TextUnit id="534" loc="542">ὀρθῶς ποθεῖς ἄρ' εἰδέναι τἀκεῖ, γύναι.</TextUnit>
    <TextUnit id="535" loc="543">τί δ' ὁ στρατηγός, ὃν λέγους' εὐδαιμονεῖν;</TextUnit>
    <TextUnit id="536" loc="544">τίς; οὐ γὰρ ὅν γ' ἐγᾦδα τῶν εὐδαιμόνων.</TextUnit>
    <TextUnit id="537" loc="545">̓Ατρέως ἐλέγετο δή τις ̓Αγαμέμνων ἄναξ.</TextUnit>
    <TextUnit id="538" loc="546">οὐκ οἶδ': ἄπελθε τοῦ λόγου τούτου, γύναι.</TextUnit>
    <TextUnit id="539" loc="547">μὴ πρὸς θεῶν, ἀλλ' εἴφ', ἵν' εὐφρανθῶ, ξένε.</TextUnit>
    <TextUnit id="540" loc="548">τέθνηχ' ὁ τλήμων, πρὸς δ' ἀπώλεσέν τινα.</TextUnit>
    <TextUnit id="541" loc="549">τέθνηκε; ποίᾳ συμφορᾷ; τάλαιν' ἐγώ.</TextUnit>
    <TextUnit id="542" loc="550">τί δ' ἐστέναξας τοῦτο; μῶν προσῆκέ σοι;</TextUnit>
    <TextUnit id="543" loc="551">τὸν ὄλβον αὐτοῦ τὸν πάροιθ' ἀναστένω.</TextUnit>
    <TextUnit id="544" loc="552">δεινῶς γὰρ ἐκ γυναικὸς οἴχεται σφαγείς.</TextUnit>
    <TextUnit id="545" loc="553">ὦ πανδάκρυτος ἡ κτανοῦσα χὡ κτανών.</TextUnit>
    <TextUnit id="546" loc="554">παῦσαί νυν ἤδη μηδ' ἐρωτήσῃς πέρα.</TextUnit>
    <TextUnit id="547" loc="555">τοσόνδε γ', εἰ ζῇ τοῦ ταλαιπώρου δάμαρ.</TextUnit>
    <TextUnit id="548" loc="556">οὐκ ἔστι: παῖς νιν ὃν ἔτεχ', οὗτος ὤλεσεν.</TextUnit>
    <TextUnit id="549" loc="557">ὦ συνταραχθεὶς οἶκος. ὡς τί δὴ θέλων;</TextUnit>
    <TextUnit id="550" loc="558">πατρὸς θανόντος τήνδε τιμωρούμενος.</TextUnit>
    <TextUnit id="551" loc="559">φεῦ:</TextUnit>
    <TextUnit id="552" loc="560">ὡς εὖ κακὸν δίκαιον εἰσεπράξατο.</TextUnit>
    <TextUnit id="553" loc="560">ἀλλ' οὐ τὰ πρὸς θεῶν εὐτυχεῖ δίκαιος ὤν.</TextUnit>
    <TextUnit id="554" loc="561">λείπει δ' ἐν οἴκοις ἄλλον ̓Αγαμέμνων γόνον;</TextUnit>
    <TextUnit id="555" loc="562">λέλοιπεν ̓Ηλέκτραν γε παρθένον μίαν.</TextUnit>
    <TextUnit id="556" loc="563">τί δέ; σφαγείσης θυγατρὸς ἔστι τις λόγος;</TextUnit>
    <TextUnit id="557" loc="564">οὐδείς γε, πλὴν θανοῦσαν οὐχ ὁρᾶν φάος.</TextUnit>
    <TextUnit id="558" loc="565">τάλαιν' ἐκείνη χὡ κτανὼν αὐτὴν πατήρ.</TextUnit>
    <TextUnit id="559" loc="566">κακῆς γυναικὸς χάριν ἄχαριν ἀπώλετο.</TextUnit>
    <TextUnit id="560" loc="567">ὁ τοῦ θανόντος δ' ἔστι παῖς ̓́Αργει πατρός;</TextUnit>
    <TextUnit id="561" loc="568">ἔστ', ἄθλιός γε, κοὐδαμοῦ καὶ πανταχοῦ.</TextUnit>
    <TextUnit id="562" loc="569">ψευδεῖς ὄνειροι, χαίρετ': οὐδὲν ἦτ' ἄρα.</TextUnit>
    <TextUnit id="563" loc="570">οὐδ' οἱ σοφοί γε δαίμονες κεκλημένοι</TextUnit>
    <TextUnit id="564" loc="571">πτηνῶν ὀνείρων εἰσὶν ἀψευδέστεροι.</TextUnit>
    <TextUnit id="565" loc="572">πολὺς ταραγμὸς ἔν τε τοῖς θείοις ἔνι</TextUnit>
    <TextUnit id="566" loc="573">κἀν τοῖς βροτείοις: ἓν δὲ λυπεῖται μόνον,</TextUnit>
    <TextUnit id="567" loc="574">ὃς οὐκ ἄφρων ὢν μάντεων πεισθεὶς λόγοις</TextUnit>
    <TextUnit id="568" loc="575">ὄλωλεν — ὡς ὄλωλε τοῖσιν εἰδόσιν.</TextUnit>
    <TextUnit id="569" loc="576">φεῦ φεῦ: τί δ' ἡμεῖς οἵ τ' ἐμοὶ γεννήτορες;</TextUnit>
    <TextUnit id="570" loc="577">ἆρ' εἰσίν; ἆρ' οὐκ εἰσί; τίς φράσειεν ἄν;</TextUnit>
    <TextUnit id="571" loc="578">ἀκούσατ': ἐς γὰρ δή τιν' ἥκομεν λόγον,</TextUnit>
    <TextUnit id="572" loc="579">ὑμῖν τ' ὄνησιν, ὦ ξένοι, σπουδῆς ἅμα</TextUnit>
    <TextUnit id="573" loc="580">κἀμοί. τὸ δ' εὖ μάλιστά γ' οὕτω γίγνεται,</TextUnit>
    <TextUnit id="574" loc="581">εἰ πᾶσι ταὐτὸν πρᾶγμ' ἀρεσκόντως ἔχει.</TextUnit>
    <TextUnit id="575" loc="582">θέλοις ἄν, εἰ σῴσαιμί ς', ἀγγεῖλαί τί μοι</TextUnit>
    <TextUnit id="576" loc="583">πρὸς ̓́Αργος ἐλθὼν τοῖς ἐμοῖς ἐκεῖ φίλοις,</TextUnit>
    <TextUnit id="577" loc="584">δέλτον τ' ἐνεγκεῖν, ἥν τις οἰκτίρας ἐμὲ</TextUnit>
    <TextUnit id="578" loc="585">ἔγραψεν αἰχμάλωτος, οὐχὶ τὴν ἐμὴν</TextUnit>
    <TextUnit id="579" loc="586">φονέα νομίζων χεῖρα, τοῦ νόμου δ' ὕπο</TextUnit>
    <TextUnit id="580" loc="587">θνῄσκειν τὰ τῆς θεοῦ, τάδε δίκαι' ἡγουμένης;</TextUnit>
    <TextUnit id="581" loc="588">οὐδένα γὰρ εἶχον ὅστις ἀγγείλαι μολὼν</TextUnit>
    <TextUnit id="582" loc="589">ἐς ̓́Αργος αὖθις, τάς τ' ἐμὰς ἐπιστολὰς</TextUnit>
    <TextUnit id="583" loc="590">πέμψειε σωθεὶς τῶν ἐμῶν φίλων τινί.</TextUnit>
    <TextUnit id="584" loc="591">σὺ δ' — εἶ γάρ, ὡς ἔοικας, οὔτε δυσμενὴς</TextUnit>
    <TextUnit id="585" loc="592">καὶ τὰς Μυκήνας οἶσθα χοὓς κἀγὼ θέλω —</TextUnit>
    <TextUnit id="586" loc="593">σώθητι, καὶ σὺ μισθὸν οὐκ αἰσχρὸν λαβών,</TextUnit>
    <TextUnit id="587" loc="594">κούφων ἕκατι γραμμάτων σωτηρίαν.</TextUnit>
    <TextUnit id="588" loc="595">οὗτος δ', ἐπείπερ πόλις ἀναγκάζει τάδε,</TextUnit>
    <TextUnit id="589" loc="596">θεᾷ γενέσθω θῦμα χωρισθεὶς σέθεν.</TextUnit>
    <TextUnit id="590" loc="597">καλῶς ἔλεξας τἄλλα πλὴν ἕν, ὦ ξένη:</TextUnit>
    <TextUnit id="591" loc="598">τὸ γὰρ σφαγῆναι τόνδε μοι βάρος μέγα.</TextUnit>
    <TextUnit id="592" loc="599">ὁ ναυστολῶν γάρ εἰμ' ἐγὼ τὰς συμφοράς,</TextUnit>
    <TextUnit id="593" loc="600">οὗτος δὲ συμπλεῖ τῶν ἐμῶν μόχθων χάριν.</TextUnit>
    <TextUnit id="594" loc="601">οὔκουν δίκαιον ἐπ' ὀλέθρῳ τῷ τοῦδ' ἐμὲ</TextUnit>
    <TextUnit id="595" loc="602">χάριν τίθεσθαι καὐτὸν ἐκδῦναι κακῶν.</TextUnit>
    <TextUnit id="596" loc="603">ἀλλ' ὣς γενέσθω: τῷδε μὲν δέλτον δίδου:</TextUnit>
    <TextUnit id="597" loc="604">πέμψει γὰρ ̓́Αργος, ὥστε σοι καλῶς ἔχειν:</TextUnit>
    <TextUnit id="598" loc="605">ἡμᾶς δ' ὁ χρῄζων κτεινέτω. τὰ τῶν φίλων</TextUnit>
    <TextUnit id="599" loc="606">αἴσχιστον ὅστις καταβαλὼν ἐς ξυμφορὰς</TextUnit>
    <TextUnit id="600" loc="607">αὐτὸς σέσῳσται. τυγχάνει δ' ὅδ' ὢν φίλος,</TextUnit>
    <TextUnit id="601" loc="608">ὃν οὐδὲν ἧσσον ἢ 'μὲ φῶς ὁρᾶν θέλω.</TextUnit>
    <TextUnit id="602" loc="609">ὦ λῆμ' ἄριστον, ὡς ἀπ' εὐγενοῦς τινος</TextUnit>
    <TextUnit id="603" loc="610">ῥίζης πέφυκας τοῖς φίλοις τ' ὀρθῶς φίλος.</TextUnit>
    <TextUnit id="604" loc="611">τοιοῦτος εἴη τῶν ἐμῶν ὁμοσπόρων</TextUnit>
    <TextUnit id="605" loc="612">ὅσπερ λέλειπται. καὶ γὰρ οὐδ' ἐγώ, ξένοι,</TextUnit>
    <TextUnit id="606" loc="613">ἀνάδελφός εἰμι, πλὴν ὅς' οὐχ ὁρῶσά νιν.</TextUnit>
    <TextUnit id="607" loc="614">ἐπεὶ δὲ βούλῃ ταῦτα, τόνδε πέμψομεν</TextUnit>
    <TextUnit id="608" loc="615">δέλτον φέροντα, σὺ δὲ θανῇ: πολλὴ δέ τις</TextUnit>
    <TextUnit id="609" loc="616">προθυμία σε τοῦδ' ἔχουσα τυγχάνει.</TextUnit>
    <TextUnit id="610" loc="617">θύσει δὲ τίς με καὶ τὰ δεινὰ τλήσεται;</TextUnit>
    <TextUnit id="611" loc="618">ἐγώ: θεᾶς γὰρ τῆσδε προστροπὴν ἔχω.</TextUnit>
    <TextUnit id="612" loc="619">ἄζηλά γ', ὦ νεᾶνι, κοὐκ εὐδαίμονα.</TextUnit>
    <TextUnit id="613" loc="620">ἀλλ' εἰς ἀνάγκην κείμεθ', ἣν φυλακτέον.</TextUnit>
    <TextUnit id="614" loc="621">αὐτὴ ξίφει θύουσα θῆλυς ἄρσενας;</TextUnit>
    <TextUnit id="615" loc="622">οὔκ, ἀλλὰ χαίτην ἀμφὶ σὴν χερνίψομαι.</TextUnit>
    <TextUnit id="616" loc="623">ὁ δὲ σφαγεὺς τίς; εἰ τάδ' ἱστορεῖν με χρή.</TextUnit>
    <TextUnit id="617" loc="624">ἔσω δόμων τῶνδ' εἰσὶν οἷς μέλει τάδε.</TextUnit>
    <TextUnit id="618" loc="625">τάφος δὲ ποῖος δέξεταί μ', ὅταν θάνω;</TextUnit>
    <TextUnit id="619" loc="626">πῦρ ἱερὸν ἔνδον χάσμα τ' εὐρωπὸν πέτρας.</TextUnit>
    <TextUnit id="620" loc="627">φεῦ:</TextUnit>
    <TextUnit id="621" loc="628">πῶς ἄν μ' ἀδελφῆς χεὶρ περιστείλειεν ἄν;</TextUnit>
    <TextUnit id="622" loc="629">μάταιον εὐχήν, ὦ τάλας, ὅστις ποτ' εἶ,</TextUnit>
    <TextUnit id="623" loc="630">ηὔξω: μακρὰν γὰρ βαρβάρου ναίει χθονός.</TextUnit>
    <TextUnit id="624" loc="630">οὐ μήν, ἐπειδὴ τυγχάνεις ̓Αργεῖος ὤν,</TextUnit>
    <TextUnit id="625" loc="631">ἀλλ' ὧν γε δυνατὸν οὐδ' ἐγὼ λείψω χάριν.</TextUnit>
    <TextUnit id="626" loc="632">πολύν τε γάρ σοι κόσμον ἐνθήσω τάφῳ,</TextUnit>
    <TextUnit id="627" loc="633">ξανθῷ τ' ἐλαίῳ σῶμα σὸν κατασβέσω,</TextUnit>
    <TextUnit id="628" loc="634">καὶ τῆς ὀρείας ἀνθεμόρρυτον γάνος</TextUnit>
    <TextUnit id="629" loc="635">ξουθῆς μελίσσης ἐς πυρὰν βαλῶ σέθεν.</TextUnit>
    <TextUnit id="630" loc="636">ἀλλ' εἶμι δέλτον τ' ἐκ θεᾶς ἀνακτόρων</TextUnit>
    <TextUnit id="631" loc="637">οἴσω: τὸ μέντοι δυσμενὲς μὴ 'μοὶ λάβῃς.</TextUnit>
    <TextUnit id="632" loc="638">φυλάσσετ' αὐτούς, πρόσπολοι, δεσμῶν ἄτερ —</TextUnit>
    <TextUnit id="633" loc="639">ἴσως ἄελπτα τῶν ἐμῶν φίλων τινὶ</TextUnit>
    <TextUnit id="634" loc="640">πέμψω πρὸς ̓́Αργος, ὃν μάλιστ' ἐγὼ φιλῶ,</TextUnit>
    <TextUnit id="635" loc="641">καὶ δέλτος αὐτῷ ζῶντας οὓς δοκεῖ θανεῖν</TextUnit>
    <TextUnit id="636" loc="642">λέγουσα πιστὰς ἡδονὰς ἀπαγγελεῖ.</TextUnit>
    <TextUnit id="637" loc="643">κατολοφύρομαι σὲ τὸν χερνίβων</TextUnit>
    <TextUnit id="638" loc="645">ῥανίσι μελόμενον αἱμακταῖς.</TextUnit>
    <TextUnit id="639" loc="646">οἶκτος γὰρ οὐ ταῦτ', ἀλλὰ χαίρετ', ὦ ξέναι.</TextUnit>
    <TextUnit id="640" loc="647">σὲ δὲ τύχας μάκαρος, ὦ</TextUnit>
    <TextUnit id="641" loc="648">νεανία, σεβόμεθ', ἐς</TextUnit>
    <TextUnit id="642" loc="649">πάτραν ὅτι ποτ' ἐπεμβάσῃ.</TextUnit>
    <TextUnit id="643" loc="650">ἄζηλά τοι φίλοισι, θνῃσκόντων φίλων.</TextUnit>
    <TextUnit id="644" loc="651">ὦ σχέτλιοι πομπαί.</TextUnit>
    <TextUnit id="645" loc="652">φεῦ φεῦ, διόλλυσαι.</TextUnit>
    <TextUnit id="646" loc="653">αἰαῖ αἰαῖ. πότερος ὁ μᾶλλον;</TextUnit>
    <TextUnit id="647" loc="655">ἔτι γὰρ ἀμφίλογα δίδυμα μέμονε φρήν,</TextUnit>
    <TextUnit id="648" loc="656">σὲ πάρος ἢ σὲ ἀναστενάξω γόοις.</TextUnit>
    <TextUnit id="649" loc="658">Πυλάδη, πέπονθας ταὐτὸ πρὸς θεῶν ἐμοί;</TextUnit>
    <TextUnit id="650" loc="659">οὐκ οἶδ': ἐρωτᾷς οὐ λέγειν ἔχοντά με.</TextUnit>
    <TextUnit id="651" loc="660">τίς ἐστὶν ἡ νεᾶνις; ὡς ̔Ελληνικῶς</TextUnit>
    <TextUnit id="652" loc="661">ἀνήρεθ' ἡμᾶς τούς τ' ἐν ̓Ιλίῳ πόνους</TextUnit>
    <TextUnit id="653" loc="662">νόστον τ' ̓Αχαιῶν τόν τ' ἐν οἰωνοῖς σοφὸν</TextUnit>
    <TextUnit id="654" loc="663">Κάλχαντ' ̓Αχιλλέως τ' ὄνομα, καὶ τὸν ἄθλιον</TextUnit>
    <TextUnit id="655" loc="664">̓Αγαμέμνον' ὡς ᾤκτιρ' ἀνηρώτα τέ με</TextUnit>
    <TextUnit id="656" loc="665">γυναῖκα παῖδάς τε. ἔστιν ἡ ξένη γένος</TextUnit>
    <TextUnit id="657" loc="666">ἐκεῖθεν ̓Αργεία τις: οὐ γὰρ ἄν ποτε</TextUnit>
    <TextUnit id="658" loc="667">δέλτον τ' ἔπεμπε καὶ τάδ' ἐξεμάνθανεν,</TextUnit>
    <TextUnit id="659" loc="668">ὡς κοινὰ πράσσους', ̓́Αργος εἰ πράσσει καλῶς.</TextUnit>
    <TextUnit id="660" loc="669">ἔφθης με μικρόν: ταὐτὰ δὲ φθάσας λέγεις,</TextUnit>
    <TextUnit id="661" loc="670">πλὴν ἕν: τὰ γὰρ τῶν βασιλέων παθήματα</TextUnit>
    <TextUnit id="662" loc="671">ἴσασι πάντες, ὧν ἐπιστροφή τις ἦν.</TextUnit>
    <TextUnit id="663" loc="672">ἀτὰρ διῆλθον χἅτερον λόγον τινά.</TextUnit>
    <TextUnit id="664" loc="673">τίν'; ἐς τὸ κοινὸν δοὺς ἄμεινον ἂν μάθοις.</TextUnit>
    <TextUnit id="665" loc="674">αἰσχρὸν θανόντος σοῦ βλέπειν ἡμᾶς φάος:</TextUnit>
    <TextUnit id="666" loc="675">κοινῇ τ' ἔπλευσα δεῖ με καὶ κοινῇ θανεῖν.</TextUnit>
    <TextUnit id="667" loc="676">καὶ δειλίαν γὰρ καὶ κάκην κεκτήσομαι</TextUnit>
    <TextUnit id="668" loc="677">̓́Αργει τε Φωκέων τ' ἐν πολυπτύχῳ χθονί,</TextUnit>
    <TextUnit id="669" loc="678">δόξω δὲ τοῖς πολλοῖσι — πολλοὶ γὰρ κακοί —</TextUnit>
    <TextUnit id="670" loc="679">προδοὺς σεσῷσθαί ς' αὐτὸς εἰς οἴκους μόνος</TextUnit>
    <TextUnit id="671" loc="680">ἢ καὶ φονεύσας ἐπὶ νοσοῦσι δώμασι</TextUnit>
    <TextUnit id="672" loc="681">ῥάψαι μόρον σοι σῆς τυραννίδος χάριν,</TextUnit>
    <TextUnit id="673" loc="682">ἔγκληρον ὡς δὴ σὴν κασιγνήτην γαμῶν.</TextUnit>
    <TextUnit id="674" loc="683">ταῦτ' οὖν φοβοῦμαι καὶ δι' αἰσχύνης ἔχω,</TextUnit>
    <TextUnit id="675" loc="684">κοὐκ ἔσθ' ὅπως οὐ χρὴ συνεκπνεῦσαί μέ σοι</TextUnit>
    <TextUnit id="676" loc="685">καὶ σὺν σφαγῆναι καὶ πυρωθῆναι δέμας,</TextUnit>
    <TextUnit id="677" loc="686">φίλον γεγῶτα καὶ φοβούμενον ψόγον.</TextUnit>
    <TextUnit id="678" loc="687">εὔφημα φώνει: τἀμὰ δεῖ φέρειν κακά,</TextUnit>
    <TextUnit id="679" loc="688">ἁπλᾶς δὲ λύπας ἐξόν, οὐκ οἴσω διπλᾶς.</TextUnit>
    <TextUnit id="680" loc="689">ὃ γὰρ σὺ λυπρὸν κἀπονείδιστον λέγεις,</TextUnit>
    <TextUnit id="681" loc="690">ταὔτ' ἔστιν ἡμῖν, εἴ σε συμμοχθοῦντ' ἐμοὶ</TextUnit>
    <TextUnit id="682" loc="691">κτενῶ: τὸ μὲν γὰρ εἰς ἔμ' οὐ κακῶς ἔχει,</TextUnit>
    <TextUnit id="683" loc="692">πράσσονθ' ἃ πράσσω πρὸς θεῶν, λῦσαι βίον.</TextUnit>
    <TextUnit id="684" loc="693">σὺ δ' ὄλβιός τ' εἶ, καθαρά τ', οὐ νοσοῦντ', ἔχεις</TextUnit>
    <TextUnit id="685" loc="694">μέλαθρ', ἐγὼ δὲ δυσσεβῆ καὶ δυστυχῆ.</TextUnit>
    <TextUnit id="686" loc="695">σωθεὶς δέ, παῖδας ἐξ ἐμῆς ὁμοσπόρου</TextUnit>
    <TextUnit id="687" loc="696">κτησάμενος, ἣν ἔδωκά σοι δάμαρτ' ἔχειν —</TextUnit>
    <TextUnit id="688" loc="697">ὄνομά τ' ἐμοῦ γένοιτ' ἄν, οὐδ' ἄπαις δόμος</TextUnit>
    <TextUnit id="689" loc="698">πατρῷος οὑμὸς ἐξαλειφθείη ποτ' ἄν.</TextUnit>
    <TextUnit id="690" loc="699">ἀλλ' ἕρπε καὶ ζῆ καὶ δόμους οἴκει πατρός.</TextUnit>
    <TextUnit id="691" loc="700">ὅταν δ' ἐς ̔Ελλάδ' ἵππιόν τ' ̓́Αργος μόλῃς,</TextUnit>
    <TextUnit id="692" loc="701">πρὸς δεξιᾶς σε τῆσδ' ἐπισκήπτω τάδε:</TextUnit>
    <TextUnit id="693" loc="702">τύμβον τε χῶσον κἀπίθες μνημεῖά μοι,</TextUnit>
    <TextUnit id="694" loc="703">καὶ δάκρυ' ἀδελφὴ καὶ κόμας δότω τάφῳ.</TextUnit>
    <TextUnit id="695" loc="704">ἄγγελλε δ' ὡς ὄλωλ' ὑπ' ̓Αργείας τινὸς</TextUnit>
    <TextUnit id="696" loc="705">γυναικός, ἀμφὶ βωμὸν ἁγνισθεὶς φόνῳ.</TextUnit>
    <TextUnit id="697" loc="706">καὶ μὴ προδῷς μου τὴν κασιγνήτην ποτέ,</TextUnit>
    <TextUnit id="698" loc="707">ἔρημα κήδη καὶ δόμους ὁρῶν πατρός.</TextUnit>
    <TextUnit id="699" loc="708">καὶ χαῖρ': ἐμῶν γὰρ φίλτατόν ς' ηὗρον φίλων,</TextUnit>
    <TextUnit id="700" loc="709">ὦ συγκυναγὲ καὶ συνεκτραφεὶς ἐμοί,</TextUnit>
    <TextUnit id="701" loc="710">ὦ πόλλ' ἐνεγκὼν τῶν ἐμῶν ἄχθη κακῶν.</TextUnit>
    <TextUnit id="702" loc="711">ἡμᾶς δ' ὁ Φοῖβος μάντις ὢν ἐψεύσατο:</TextUnit>
    <TextUnit id="703" loc="712">τέχνην δὲ θέμενος ὡς προσώταθ' ̔Ελλάδος</TextUnit>
    <TextUnit id="704" loc="713">ἀπήλας', αἰδοῖ τῶν πάρος μαντευμάτων.</TextUnit>
    <TextUnit id="705" loc="714">ᾧ πάντ' ἐγὼ δοὺς τἀμὰ καὶ πεισθεὶς λόγοις,</TextUnit>
    <TextUnit id="706" loc="715">μητέρα κατακτὰς αὐτὸς ἀνταπόλλυμαι.</TextUnit>
    <TextUnit id="707" loc="716">ἔσται τάφος σοι, καὶ κασιγνήτης λέχος</TextUnit>
    <TextUnit id="708" loc="717">οὐκ ἂν προδοίην, ὦ τάλας, ἐπεί ς' ἐγὼ</TextUnit>
    <TextUnit id="709" loc="718">θανόντα μᾶλλον ἢ βλέπονθ' ἕξω φίλον.</TextUnit>
    <TextUnit id="710" loc="719">ἀτὰρ τὸ τοῦ θεοῦ ς' οὐ διέφθορέν γέ πω</TextUnit>
    <TextUnit id="711" loc="720">μάντευμα: καίτοι γ' ἐγγὺς ἕστηκας φόνου.</TextUnit>
    <TextUnit id="712" loc="721">ἀλλ' ἔστιν, ἔστιν, ἡ λίαν δυσπραξία</TextUnit>
    <TextUnit id="713" loc="722">λίαν διδοῦσα μεταβολάς, ὅταν τύχῃ.</TextUnit>
    <TextUnit id="714" loc="723">σίγα: τὰ Φοίβου δ' οὐδὲν ὠφελεῖ μ' ἔπη:</TextUnit>
    <TextUnit id="715" loc="724">γυνὴ γὰρ ἥδε δωμάτων ἔξω περᾷ.</TextUnit>
    <TextUnit id="716" loc="725">ἀπέλθεθ' ὑμεῖς καὶ παρευτρεπίζετε</TextUnit>
    <TextUnit id="717" loc="726">τἄνδον μολόντες τοῖς ἐφεστῶσι σφαγῇ.</TextUnit>
    <TextUnit id="718" loc="727">δέλτου μὲν αἵδε πολύθυροι διαπτυχαί,</TextUnit>
    <TextUnit id="719" loc="728">ξένοι, πάρεισιν: ἃ δ' ἐπὶ τοῖσδε βούλομαι,</TextUnit>
    <TextUnit id="720" loc="729">ἀκούσατ'. οὐδεὶς αὑτὸς ἐν πόνοις τ' ἀνὴρ</TextUnit>
    <TextUnit id="721" loc="730">ὅταν τε πρὸς τὸ θάρσος ἐκ φόβου πέσῃ.</TextUnit>
    <TextUnit id="722" loc="731">ἐγὼ δὲ ταρβῶ μὴ ἀπονοστήσας χθονὸς</TextUnit>
    <TextUnit id="723" loc="732">θῆται παρ' οὐδὲν τὰς ἐμὰς ἐπιστολὰς</TextUnit>
    <TextUnit id="724" loc="733">ὁ τήνδε μέλλων δέλτον εἰς ̓́Αργος φέρειν.</TextUnit>
    <TextUnit id="725" loc="734">τί δῆτα βούλῃ; τίνος ἀμηχανεῖς πέρι;</TextUnit>
    <TextUnit id="726" loc="735">ὅρκον δότω μοι τάσδε πορθμεύσειν γραφὰς</TextUnit>
    <TextUnit id="727" loc="736">πρὸς ̓́Αργος, οἷσι βούλομαι πέμψαι φίλων.</TextUnit>
    <TextUnit id="728" loc="737">ἦ κἀντιδώσεις τῷδε τοὺς αὐτοὺς λόγους;</TextUnit>
    <TextUnit id="729" loc="738">τί χρῆμα δράσειν ἢ τί μὴ δράσειν; λέγε.</TextUnit>
    <TextUnit id="730" loc="739">ἐκ γῆς ἀφήσειν μὴ θανόντα βαρβάρου.</TextUnit>
    <TextUnit id="731" loc="740">δίκαιον εἶπας: πῶς γὰρ ἀγγείλειεν ἄν;</TextUnit>
    <TextUnit id="732" loc="741">ἦ καὶ τύραννος ταῦτα συγχωρήσεται;</TextUnit>
    <TextUnit id="733" loc="742">ναί.</TextUnit>
    <TextUnit id="734" loc="743">πείσω σφε, καὐτὴ ναὸς εἰσβήσω σκάφος.</TextUnit>
    <TextUnit id="735" loc="744">ὄμνυ: σὺ δ' ἔξαρχ' ὅρκον ὅστις εὐσεβής.</TextUnit>
    <TextUnit id="736" loc="745">δώσω, λέγειν χρή, τήνδε τοῖσι σοῖς φίλοις.</TextUnit>
    <TextUnit id="737" loc="745">τοῖς σοῖς φίλοισι γράμματ' ἀποδώσω τάδε.</TextUnit>
    <TextUnit id="738" loc="746">κἀγὼ σὲ σώσω κυανέας ἔξω πέτρας.</TextUnit>
    <TextUnit id="739" loc="747">τίν' οὖν ἐπόμνυς τοισίδ' ὅρκιον θεῶν;</TextUnit>
    <TextUnit id="740" loc="748">̓́Αρτεμιν, ἐν ἧσπερ δώμασιν τιμὰς ἔχω.</TextUnit>
    <TextUnit id="741" loc="749">ἐγὼ δ' ἄνακτά γ' οὐρανοῦ, σεμνὸν Δία.</TextUnit>
    <TextUnit id="742" loc="750">εἰ δ' ἐκλιπὼν τὸν ὅρκον ἀδικοίης ἐμέ;</TextUnit>
    <TextUnit id="743" loc="751">ἄνοστος εἴην: τί δὲ σύ, μὴ σῴσασά με;</TextUnit>
    <TextUnit id="744" loc="752">μήποτε κατ' ̓́Αργος ζῶς' ἴχνος θείην ποδός.</TextUnit>
    <TextUnit id="745" loc="753">ἄκουε δή νυν ὃν παρήλθομεν λόγον.</TextUnit>
    <TextUnit id="746" loc="754">ἀλλ' αὖθις ἔσται καινός, ἢν καλῶς ἔχῃ.</TextUnit>
    <TextUnit id="747" loc="755">ἐξαίρετόν μοι δὸς τόδ', ἤν τι ναῦς πάθῃ,</TextUnit>
    <TextUnit id="748" loc="756">χἡ δέλτος ἐν κλύδωνι χρημάτων μέτα</TextUnit>
    <TextUnit id="749" loc="757">ἀφανὴς γένηται, σῶμα δ' ἐκσῴσω μόνον,</TextUnit>
    <TextUnit id="750" loc="758">τὸν ὅρκον εἶναι τόνδε μηκέτ' ἔμπεδον.</TextUnit>
    <TextUnit id="751" loc="759">ἀλλ' οἶσθ' ὃ δράσω; πολλὰ γὰρ πολλῶν κυρεῖ:</TextUnit>
    <TextUnit id="752" loc="760">τἀνόντα κἀγγεγραμμέν' ἐν δέλτου πτυχαῖς</TextUnit>
    <TextUnit id="753" loc="761">λόγῳ φράσω σοι πάντ' ἀναγγεῖλαι φίλοις.</TextUnit>
    <TextUnit id="754" loc="762">ἐν ἀσφαλεῖ γάρ: ἢν μὲν ἐκσῴσῃς γραφήν,</TextUnit>
    <TextUnit id="755" loc="763">αὐτὴν φράσει σιγῶσα τἀγγεγραμμένα:</TextUnit>
    <TextUnit id="756" loc="764">ἢν δ' ἐν θαλάσσῃ γράμματ' ἀφανισθῇ τάδε,</TextUnit>
    <TextUnit id="757" loc="765">τὸ σῶμα σῴσας τοὺς λόγους σῴσεις ἐμοί.</TextUnit>
    <TextUnit id="758" loc="766">καλῶς ἔλεξας τῶν θεῶν ἐμοῦ θ' ὕπερ.</TextUnit>
    <TextUnit id="759" loc="767">σήμαινε δ' ᾧ χρὴ τάσδ' ἐπιστολὰς φέρειν</TextUnit>
    <TextUnit id="760" loc="768">πρὸς ̓́Αργος ὅ τι τε χρὴ κλύοντα σοῦ λέγειν.</TextUnit>
    <TextUnit id="761" loc="769">ἄγγελλ' ̓Ορέστῃ, παιδὶ τῷ ̓Αγαμέμνονος:</TextUnit>
    <TextUnit id="762" loc="770">̔Η 'ν Αὐλίδι σφαγεῖς' ἐπιστέλλει τάδε</TextUnit>
    <TextUnit id="763" loc="771">ζῶς' ̓Ιφιγένεια, τοῖς ἐκεῖ δ' οὐ ζῶς' ἔτι —</TextUnit>
    <TextUnit id="764" loc="772">ποῦ δ' ἔστ' ἐκείνη; κατθανοῦς' ἥκει πάλιν;</TextUnit>
    <TextUnit id="765" loc="773">ἥδ' ἣν ὁρᾷς σύ: μὴ λόγοις ἔκπλησσέ με.</TextUnit>
    <TextUnit id="766" loc="774">Κόμισαί μ' ἐς ̓́Αργος, ὦ σύναιμε, πρὶν θανεῖν,</TextUnit>
    <TextUnit id="767" loc="775">ἐκ βαρβάρου γῆς καὶ μετάστησον θεᾶς</TextUnit>
    <TextUnit id="768" loc="776">σφαγίων, ἐφ' οἷσι ξενοφόνους τιμὰς ἔχω.</TextUnit>
    <TextUnit id="769" loc="777">Πυλάδη, τί λέξω; ποῦ ποτ' ὄνθ' ηὑρήμεθα;</TextUnit>
    <TextUnit id="770" loc="778">ἢ σοῖς ἀραία δώμασιν γενήσομαι.</TextUnit>
    <TextUnit id="771" loc="779">̓Ορέστα — ;    ἵν' αὖθις ὄνομα δὶς κλύων μάθῃς.</TextUnit>
    <TextUnit id="772" loc="780">ὦ θεοί.    τί τοὺς θεοὺς ἀνακαλεῖς ἐν τοῖς ἐμοῖς;</TextUnit>
    <TextUnit id="773" loc="781">οὐδέν: πέραινε δ': ἐξέβην γὰρ ἄλλοσε.</TextUnit>
    <TextUnit id="774" loc="782">τάχ' οὐκ ἐρωτῶν ς' εἰς ἄπιστ' ἀφίξομαι.</TextUnit>
    <TextUnit id="775" loc="783">λέγ' οὕνεκ' ἔλαφον ἀντιδοῦσά μου θεὰ</TextUnit>
    <TextUnit id="776" loc="784">̓́Αρτεμις ἔσῳσέ μ', ἣν ἔθυς' ἐμὸς πατήρ,</TextUnit>
    <TextUnit id="777" loc="785">δοκῶν ἐς ἡμᾶς ὀξὺ φάσγανον βαλεῖν,</TextUnit>
    <TextUnit id="778" loc="786">ἐς τήνδε δ' ᾤκις' αἶαν. αἵδ' ἐπιστολαί,</TextUnit>
    <TextUnit id="779" loc="787">τάδ' ἐστὶ τἀν δέλτοισιν ἐγγεγραμμένα.</TextUnit>
    <TextUnit id="780" loc="788">ὦ ῥᾳδίοις ὅρκοισι περιβαλοῦσά με,</TextUnit>
    <TextUnit id="781" loc="789">κάλλιστα δ' ὀμόσας', οὐ πολὺν σχήσω χρόνον,</TextUnit>
    <TextUnit id="782" loc="790">τὸν δ' ὅρκον ὃν κατώμος' ἐμπεδώσομεν.</TextUnit>
    <TextUnit id="783" loc="791">ἰδού, φέρω σοι δέλτον ἀποδίδωμί τε,</TextUnit>
    <TextUnit id="784" loc="792">̓Ορέστα, τῆσδε σῆς κασιγνήτης πάρα.</TextUnit>
    <TextUnit id="785" loc="793">δέχομαι: παρεὶς δὲ γραμμάτων διαπτυχὰς</TextUnit>
    <TextUnit id="786" loc="794">τὴν ἡδονὴν πρῶτ' οὐ λόγοις αἱρήσομαι.</TextUnit>
    <TextUnit id="787" loc="795">ὦ φιλτάτη μοι σύγγον', ἐκπεπληγμένος</TextUnit>
    <TextUnit id="788" loc="796">ὅμως ς' ἀπίστῳ περιβαλὼν βραχίονι</TextUnit>
    <TextUnit id="789" loc="797">ἐς τέρψιν εἶμι, πυθόμενος θαυμάστ' ἐμοί.</TextUnit>
    <TextUnit id="790" loc="798">ξέν', οὐ δικαίως τῆς θεοῦ τὴν πρόσπολον</TextUnit>
    <TextUnit id="791" loc="799">χραίνεις ἀθίκτοις περιβαλὼν πέπλοις χέρα.</TextUnit>
    <TextUnit id="792" loc="800">ὦ συγκασιγνήτη τε κἀκ ταὐτοῦ πατρὸς</TextUnit>
    <TextUnit id="793" loc="801">̓Αγαμέμνονος γεγῶσα, μή μ' ἀποστρέφου,</TextUnit>
    <TextUnit id="794" loc="802">ἔχους' ἀδελφόν, οὐ δοκοῦς' ἕξειν ποτέ.</TextUnit>
    <TextUnit id="795" loc="803">ἐγώ ς' ἀδελφὸν τὸν ἐμόν; οὐ παύσῃ λέγων;</TextUnit>
    <TextUnit id="796" loc="804">τὸ δ' ̓́Αργος αὐτοῦ μεστὸν ἥ τε Ναυπλία.</TextUnit>
    <TextUnit id="797" loc="805">οὐκ ἔστ' ἐκεῖ σός, ὦ τάλαινα, σύγγονος.</TextUnit>
    <TextUnit id="798" loc="806">ἀλλ' ἡ Λάκαινα Τυνδαρίς ς' ἐγείνατο;</TextUnit>
    <TextUnit id="799" loc="807">Πέλοπός γε παιδὶ παιδός, οὗ 'κπέφυκ' ἐγώ.</TextUnit>
    <TextUnit id="800" loc="808">τί φῄς; ἔχεις τι τῶνδέ μοι τεκμήριον;</TextUnit>
    <TextUnit id="801" loc="809">ἔχω: πατρῴων ἐκ δόμων τι πυνθάνου.</TextUnit>
    <TextUnit id="802" loc="810">οὐκοῦν λέγειν μὲν χρὴ σέ, μανθάνειν δ' ἐμέ.</TextUnit>
    <TextUnit id="803" loc="811">λέγοιμ' ἄν, ἀκοῇ πρῶτον ̓Ηλέκτρας τάδε:</TextUnit>
    <TextUnit id="804" loc="812">̓Ατρέως Θυέστου τ' οἶσθα γενομένην ἔριν;</TextUnit>
    <TextUnit id="805" loc="813">ἤκουσα: χρυσῆς ἀρνὸς ἦν νείκη πέρι.</TextUnit>
    <TextUnit id="806" loc="814">ταῦτ' οὖν ὑφήνας' οἶσθ' ἐν εὐπήνοις ὑφαῖς;</TextUnit>
    <TextUnit id="807" loc="815">ὦ φίλτατ', ἐγγὺς τῶν ἐμῶν κάμπτεις φρενῶν.</TextUnit>
    <TextUnit id="808" loc="816">εἰκώ τ' ἐν ἱστοῖς ἡλίου μετάστασιν;</TextUnit>
    <TextUnit id="809" loc="817">ὕφηνα καὶ τόδ' εἶδος εὐμίτοις πλοκαῖς.</TextUnit>
    <TextUnit id="810" loc="818">καὶ λούτρ' ἐς Αὖλιν μητρὸς ἀνεδέξω πάρα;</TextUnit>
    <TextUnit id="811" loc="819">οἶδ': οὐ γὰρ ὁ γάμος ἐσθλὸς ὤν μ' ἀφείλετο.</TextUnit>
    <TextUnit id="812" loc="820">τί γάρ; κόμας σὰς μητρὶ δοῦσα σῇ φέρειν;</TextUnit>
    <TextUnit id="813" loc="821">μνημεῖά γ' ἀντὶ σώματος τοὐμοῦ τάφῳ.</TextUnit>
    <TextUnit id="814" loc="822">ἃ δ' εἶδον αὐτός, τάδε φράσω τεκμήρια:</TextUnit>
    <TextUnit id="815" loc="823">Πέλοπος παλαιὰν ἐν δόμοις λόγχην πατρός,</TextUnit>
    <TextUnit id="816" loc="824">ἣν χερσὶ πάλλων παρθένον Πισάτιδα</TextUnit>
    <TextUnit id="817" loc="825">ἐκτήσαθ' ̔Ιπποδάμειαν, Οἰνόμαον κτανών,</TextUnit>
    <TextUnit id="818" loc="826">ἐν παρθενῶσι τοῖσι σοῖς κεκρυμμένην.</TextUnit>
    <TextUnit id="819" loc="827">ὦ φίλτατ', οὐδὲν ἄλλο, φίλτατος γὰρ εἶ,</TextUnit>
    <TextUnit id="820" loc="828">ἔχω ς', ̓Ορέστα, τηλύγετον χθονὸς ἀπὸ πατρίδος</TextUnit>
    <TextUnit id="821" loc="830">̓Αργόθεν, ὦ φίλος.</TextUnit>
    <TextUnit id="822" loc="831">κἀγώ σε τὴν θανοῦσαν, ὡς δοξάζεται.</TextUnit>
    <TextUnit id="823" loc="832">κατὰ δὲ δάκρυ, κατὰ δὲ γόος ἅμα χαρᾷ</TextUnit>
    <TextUnit id="824" loc="833">τὸ σὸν νοτίζει βλέφαρον, ὡσαύτως δ' ἐμόν.</TextUnit>
    <TextUnit id="825" loc="834">τόδ' ἔτι βρέφος</TextUnit>
    <TextUnit id="826" loc="835">ἔλιπον ἀγκάλαισι νεαρὸν τροφοῦ</TextUnit>
    <TextUnit id="827" loc="836">νεαρὸν ἐν δόμοις.</TextUnit>
    <TextUnit id="828" loc="837">ὦ κρεῖσσον ἢ λόγοισιν εὐτυχοῦσά μου</TextUnit>
    <TextUnit id="829" loc="839">ψυχά, τί φῶ; θαυμάτων</TextUnit>
    <TextUnit id="830" loc="840">πέρα καὶ λόγου πρόσω τάδ' ἐπέβα.</TextUnit>
    <TextUnit id="831" loc="841">τὸ λοιπὸν εὐτυχοῖμεν ἀλλήλων μέτα.</TextUnit>
    <TextUnit id="832" loc="842">ἄτοπον ἁδονὰν ἔλαβον, ὦ φίλαι:</TextUnit>
    <TextUnit id="833" loc="843">δέδοικα δ' ἐκ χερῶν με μὴ πρὸς αἰθέρα</TextUnit>
    <TextUnit id="834" loc="844">ἀμπτάμενος φύγῃ:</TextUnit>
    <TextUnit id="835" loc="845">ἰὼ Κυκλωπὶς ἑστία: ἰὼ πατρίς,</TextUnit>
    <TextUnit id="836" loc="846">Μυκήνα φίλα,</TextUnit>
    <TextUnit id="837" loc="847">χάριν ἔχω ζόας, χάριν ἔχω τροφᾶς,</TextUnit>
    <TextUnit id="838" loc="848">ὅτι μοι συνομαίμονα τόνδε δόμοις</TextUnit>
    <TextUnit id="839" loc="849">ἐξεθρέψω φάος.</TextUnit>
    <TextUnit id="840" loc="850">γένει μὲν εὐτυχοῦμεν, ἐς δὲ συμφοράς,</TextUnit>
    <TextUnit id="841" loc="851">ὦ σύγγον', ἡμῶν δυστυχὴς ἔφυ βίος.</TextUnit>
    <TextUnit id="842" loc="852">ἐγᾦδ' ἁ μέλεος, οἶδ', ὅτε φάσγανον</TextUnit>
    <TextUnit id="843" loc="854">δέρᾳ θῆκέ μοι μελεόφρων πατήρ.</TextUnit>
    <TextUnit id="844" loc="855">οἴμοι. δοκῶ γὰρ οὐ παρών ς' ὁρᾶν ἐκεῖ.</TextUnit>
    <TextUnit id="845" loc="856">ἀνυμέναιος, ὦ σύγγον', ̓Αχιλλέως</TextUnit>
    <TextUnit id="846" loc="857">ἐς κλισίαν λέκτρων</TextUnit>
    <TextUnit id="847" loc="859">δολίαν ὅτ' ἀγόμαν:</TextUnit>
    <TextUnit id="848" loc="860">παρὰ δὲ βωμὸν ἦν δάκρυα καὶ γόοι.</TextUnit>
    <TextUnit id="849" loc="861">φεῦ φεῦ χερνίβων τῶν ἐκεῖ.</TextUnit>
    <TextUnit id="850" loc="862">ᾤμωξα κἀγὼ τόλμαν ἣν ἔτλη πατήρ.</TextUnit>
    <TextUnit id="851" loc="864">ἀπάτορ' ἀπάτορα πότμον ἔλαχον.</TextUnit>
    <TextUnit id="852" loc="865">ἄλλα δ' ἐξ ἄλλων κυρεῖ</TextUnit>
    <TextUnit id="853" loc="867">δαίμονος τύχᾳ τινός.</TextUnit>
    <TextUnit id="854" loc="866">εἰ σόν γ' ἀδελφόν, ὦ τάλαιν', ἀπώλεσας.</TextUnit>
    <TextUnit id="855" loc="868">ὦ μελέα δεινᾶς τόλμας. δείν' ἔτλαν</TextUnit>
    <TextUnit id="856" loc="870">δείν' ἔτλαν, ὤμοι σύγγονε. παρὰ δ' ὀλίγον</TextUnit>
    <TextUnit id="857" loc="871">ἀπέφυγες ὄλεθρον ἀνόσιον ἐξ ἐμᾶν</TextUnit>
    <TextUnit id="858" loc="872">δαϊχθεὶς χερῶν.</TextUnit>
    <TextUnit id="859" loc="873">ἁ δ' ἐπ' αὐτοῖσι τίς τελευτά;</TextUnit>
    <TextUnit id="860" loc="874">τίς τύχα μοι συγχωρήσει;</TextUnit>
    <TextUnit id="861" loc="875">τίνα σοι πόρον εὑρομένα —</TextUnit>
    <TextUnit id="862" loc="878">πάλιν ἀπὸ πόλεως, ἀπὸ φόνου πέμψω</TextUnit>
    <TextUnit id="863" loc="879">πατρίδ' ἐς ̓Αργείαν,</TextUnit>
    <TextUnit id="864" loc="880">πρὶν ἐπὶ ξίφος αἵματι σῷ πελάσαι;</TextUnit>
    <TextUnit id="865" loc="881">τόδε τόδε σόν, ὦ μελέα ψυχά,</TextUnit>
    <TextUnit id="866" loc="882">χρέος ἀνευρίσκειν.</TextUnit>
    <TextUnit id="867" loc="884">πότερον κατὰ χέρσον, οὐχὶ ναί̈ — ;</TextUnit>
    <TextUnit id="868" loc="885">ἀλλὰ ποδῶν ῥιπᾷ</TextUnit>
    <TextUnit id="869" loc="886">θανάτῳ πελάσεις ἄρα βάρβαρα φῦλα</TextUnit>
    <TextUnit id="870" loc="887">καὶ δι' ὁδοὺς ἀνόδους στείχων: διὰ κυανέας μὴν</TextUnit>
    <TextUnit id="871" loc="890">στενοπόρου πέτρας μακρὰ κέλευθα να-</TextUnit>
    <TextUnit id="872" loc="891">ί̈οισιν δρασμοῖς.</TextUnit>
    <TextUnit id="873" loc="894">τάλαινα, τάλαινα.</TextUnit>
    <TextUnit id="874" loc="895">τίς ἂν οὖν τάδ' ἂν ἢ θεὸς ἢ βροτὸς ἢ</TextUnit>
    <TextUnit id="875" loc="896">τί τῶν ἀδοκήτων,</TextUnit>
    <TextUnit id="876" loc="897">πόρον ἄπορον ἐξανύσας, δυοῖν</TextUnit>
    <TextUnit id="877" loc="898">τοῖν μόνοιν ̓Ατρείδαιν φαίνοι</TextUnit>
    <TextUnit id="878" loc="899">κακῶν ἔκλυσιν;</TextUnit>
    <TextUnit id="879" loc="900">ἐν τοῖσι θαυμαστοῖσι καὶ μύθων πέρα</TextUnit>
    <TextUnit id="880" loc="901">τάδ' εἶδον αὐτὴ κοὐ κλύους' ἀπαγγελῶ.</TextUnit>
    <TextUnit id="881" loc="902">τὸ μὲν φίλους ἐλθόντας εἰς ὄψιν φίλων,</TextUnit>
    <TextUnit id="882" loc="903">̓Ορέστα, χειρῶν περιβολὰς εἰκὸς λαβεῖν:</TextUnit>
    <TextUnit id="883" loc="904">λήξαντα δ' οἴκτων κἀπ' ἐκεῖν' ἐλθεῖν χρεών,</TextUnit>
    <TextUnit id="884" loc="905">ὅπως τὸ κλεινὸν ὄνομα τῆς σωτηρίας</TextUnit>
    <TextUnit id="885" loc="906">λαβόντες ἐκ γῆς βησόμεσθα βαρβάρου.</TextUnit>
    <TextUnit id="886" loc="907">σοφῶν γὰρ ἀνδρῶν ταῦτα, μὴ 'κβάντας τύχης,</TextUnit>
    <TextUnit id="887" loc="908">καιρὸν λαβόντας, ἡδονὰς ἄλλας λαβεῖν.</TextUnit>
    <TextUnit id="888" loc="909">καλῶς ἔλεξας: τῇ τύχῃ δ' οἶμαι μέλειν</TextUnit>
    <TextUnit id="889" loc="910">τοῦδε ξὺν ἡμῖν: ἢν δέ τις πρόθυμος ᾖ,</TextUnit>
    <TextUnit id="890" loc="911">σθένειν τὸ θεῖον μᾶλλον εἰκότως ἔχει.</TextUnit>
    <TextUnit id="891" loc="912">μηδέν μ' ἐπίσχῃ γ': οὐδ' ἀποστήσει λόγου,</TextUnit>
    <TextUnit id="892" loc="913">πρῶτον πυθέσθαι τίνα ποτ' ̓Ηλέκτρα πότμον</TextUnit>
    <TextUnit id="893" loc="914">εἴληχε βιότου: φίλα γὰρ ἔστε πάντ' ἐμοί.</TextUnit>
    <TextUnit id="894" loc="915">τῷδε ξυνοικεῖ βίον ἔχους' εὐδαίμονα.</TextUnit>
    <TextUnit id="895" loc="916">οὗτος δὲ ποδαπὸς καὶ τίνος πέφυκε παῖς;</TextUnit>
    <TextUnit id="896" loc="917">Στρόφιος ὁ Φωκεὺς τοῦδε κλῄζεται πατήρ.</TextUnit>
    <TextUnit id="897" loc="918">ὁ δ' ἐστί γ' ̓Ατρέως θυγατρός, ὁμογενὴς ἐμός;</TextUnit>
    <TextUnit id="898" loc="919">ἀνεψιός γε, μόνος ἐμοὶ σαφὴς φίλος.</TextUnit>
    <TextUnit id="899" loc="920">οὐκ ἦν τόθ' οὗτος ὅτε πατὴρ ἔκτεινέ με.</TextUnit>
    <TextUnit id="900" loc="921">οὐκ ἦν: χρόνον γὰρ Στρόφιος ἦν ἄπαις τινά.</TextUnit>
    <TextUnit id="901" loc="922">χαῖρ' ὦ πόσις μοι τῆς ἐμῆς ὁμοσπόρου.</TextUnit>
    <TextUnit id="902" loc="923">κἀμός γε σωτήρ, οὐχὶ συγγενὴς μόνον.</TextUnit>
    <TextUnit id="903" loc="924">τὰ δεινὰ δ' ἔργα πῶς ἔτλης μητρὸς πέρι;</TextUnit>
    <TextUnit id="904" loc="925">σιγῶμεν αὐτά: πατρὶ τιμωρῶν ἐμῷ.</TextUnit>
    <TextUnit id="905" loc="926">ἡ δ' αἰτία τίς ἀνθ' ὅτου κτείνει πόσιν;</TextUnit>
    <TextUnit id="906" loc="927">ἔα τὰ μητρός: οὐδὲ σοὶ κλύειν καλόν.</TextUnit>
    <TextUnit id="907" loc="928">σιγῶ: τὸ δ' ̓́Αργος πρὸς σὲ νῦν ἀποβλέπει;</TextUnit>
    <TextUnit id="908" loc="929">Μενέλαος ἄρχει: φυγάδες ἐσμὲν ἐκ πάτρας.</TextUnit>
    <TextUnit id="909" loc="930">οὔ που νοσοῦντας θεῖος ὕβρισεν δόμους;</TextUnit>
    <TextUnit id="910" loc="931">οὔκ, ἀλλ' ̓Ερινύων δεῖμά μ' ἐκβάλλει χθονός.</TextUnit>
    <TextUnit id="911" loc="932">ταῦτ' ἆρ' ἐπ' ἀκταῖς κἀνθάδ' ἠγγέλης μανείς;</TextUnit>
    <TextUnit id="912" loc="933">ὤφθημεν οὐ νῦν πρῶτον ὄντες ἄθλιοι.</TextUnit>
    <TextUnit id="913" loc="934">ἔγνωκα: μητρός ς' οὕνεκ' ἠλάστρουν θεαί.</TextUnit>
    <TextUnit id="914" loc="935">ὥσθ' αἱματηρὰ στόμι' ἐπεμβαλεῖν ἐμοί.</TextUnit>
    <TextUnit id="915" loc="936">τί γάρ ποτ' ἐς γῆν τήνδ' ἐπόρθμευσας πόδα;</TextUnit>
    <TextUnit id="916" loc="937">Φοίβου κελευσθεὶς θεσφάτοις ἀφικόμην.</TextUnit>
    <TextUnit id="917" loc="938">τί χρῆμα δράσειν; ῥητὸν ἢ σιγώμενον;</TextUnit>
    <TextUnit id="918" loc="939">λέγοιμ' ἄν: ἀρχαὶ δ' αἵδε μοι πολλῶν πόνων.</TextUnit>
    <TextUnit id="919" loc="940">ἐπεὶ τὰ μητρὸς ταῦθ' ἃ σιγῶμεν κακὰ</TextUnit>
    <TextUnit id="920" loc="941">ἐς χεῖρας ἦλθε, μεταδρομαῖς ̓Ερινύων</TextUnit>
    <TextUnit id="921" loc="942">ἠλαυνόμεσθα φυγάδες, ἔνθεν μοι πόδα</TextUnit>
    <TextUnit id="922" loc="943">ἐς τὰς ̓Αθήνας δῆτ' ἔπεμψε Λοξίας,</TextUnit>
    <TextUnit id="923" loc="944">δίκην παρασχεῖν ταῖς ἀνωνύμοις θεαῖς.</TextUnit>
    <TextUnit id="924" loc="945">ἔστιν γὰρ ὁσία ψῆφος, ἣν ̓́Αρει ποτὲ</TextUnit>
    <TextUnit id="925" loc="946">Ζεὺς εἵσατ' ἔκ του δὴ χερῶν μιάσματος.</TextUnit>
    <TextUnit id="926" loc="947">ἐλθὼν δ' ἐκεῖσε — πρῶτα μέν μ' οὐδεὶς ξένων</TextUnit>
    <TextUnit id="927" loc="948">ἑκὼν ἐδέξαθ', ὡς θεοῖς στυγούμενον:</TextUnit>
    <TextUnit id="928" loc="949">οἳ δ' ἔσχον αἰδῶ, ξένια μονοτράπεζά μοι</TextUnit>
    <TextUnit id="929" loc="950">παρέσχον, οἴκων ὄντες ἐν ταὐτῷ στέγει,</TextUnit>
    <TextUnit id="930" loc="951">σιγῇ δ' ἐτεκτήναντ' ἀπόφθεγκτόν μ', ὅπως</TextUnit>
    <TextUnit id="931" loc="952">δαιτὸς γενοίμην πώματός τ' αὐτοῖς δίχα,</TextUnit>
    <TextUnit id="932" loc="953">ἐς δ' ἄγγος ἴδιον ἴσον ἅπασι βακχίου</TextUnit>
    <TextUnit id="933" loc="954">μέτρημα πληρώσαντες εἶχον ἡδονήν.</TextUnit>
    <TextUnit id="934" loc="955">κἀγὼ 'ξελέγξαι μὲν ξένους οὐκ ἠξίουν,</TextUnit>
    <TextUnit id="935" loc="956">ἤλγουν δὲ σιγῇ κἀδόκουν οὐκ εἰδέναι,</TextUnit>
    <TextUnit id="936" loc="957">μέγα στενάζων οὕνεκ' ἦ μητρὸς φονεύς.</TextUnit>
    <TextUnit id="937" loc="958">κλύω δ' ̓Αθηναίοισι τἀμὰ δυστυχῆ</TextUnit>
    <TextUnit id="938" loc="959">τελετὴν γενέσθαι, κἄτι τὸν νόμον μένειν,</TextUnit>
    <TextUnit id="939" loc="960">χοῆρες ἄγγος Παλλάδος τιμᾶν λεών.</TextUnit>
    <TextUnit id="940" loc="961">ὡς δ' εἰς ̓́Αρειον ὄχθον ἧκον, ἐς δίκην</TextUnit>
    <TextUnit id="941" loc="962">ἔστην, ἐγὼ μὲν θάτερον λαβὼν βάθρον,</TextUnit>
    <TextUnit id="942" loc="963">τὸ δ' ἄλλο πρέσβειρ' ἥπερ ἦν ̓Ερινύων.</TextUnit>
    <TextUnit id="943" loc="964">εἰπὼν δ' ἀκούσας θ' αἵματος μητρὸς πέρι,</TextUnit>
    <TextUnit id="944" loc="965">Φοῖβός μ' ἔσῳσε μαρτυρῶν, ἴσας δέ μοι</TextUnit>
    <TextUnit id="945" loc="966">ψήφους διηρίθμησε Παλλὰς ὠλένῃ:</TextUnit>
    <TextUnit id="946" loc="967">νικῶν δ' ἀπῆρα φόνια πειρατήρια.</TextUnit>
    <TextUnit id="947" loc="968">ὅσαι μὲν οὖν ἕζοντο πεισθεῖσαι δίκῃ,</TextUnit>
    <TextUnit id="948" loc="969">ψῆφον παρ' αὐτὴν ἱερὸν ὡρίσαντ' ἔχειν:</TextUnit>
    <TextUnit id="949" loc="970">ὅσαι δ' ̓Ερινύων οὐκ ἐπείσθησαν νόμῳ,</TextUnit>
    <TextUnit id="950" loc="971">δρόμοις ἀνιδρύτοισιν ἠλάστρουν μ' ἀεί,</TextUnit>
    <TextUnit id="951" loc="972">ἕως ἐς ἁγνὸν ἦλθον αὖ Φοίβου πέδον,</TextUnit>
    <TextUnit id="952" loc="973">καὶ πρόσθεν ἀδύτων ἐκταθείς, νῆστις βορᾶς,</TextUnit>
    <TextUnit id="953" loc="974">ἐπώμος' αὐτοῦ βίον ἀπορρήξειν θανών,</TextUnit>
    <TextUnit id="954" loc="975">εἰ μή με σώσει Φοῖβος, ὅς μ' ἀπώλεσεν.</TextUnit>
    <TextUnit id="955" loc="976">ἐντεῦθεν αὐδὴν τρίποδος ἐκ χρυσοῦ λακὼν</TextUnit>
    <TextUnit id="956" loc="977">Φοῖβός μ' ἔπεμψε δεῦρο, διοπετὲς λαβεῖν</TextUnit>
    <TextUnit id="957" loc="978">ἄγαλμ' ̓Αθηνῶν τ' ἐγκαθιδρῦσαι χθονί.</TextUnit>
    <TextUnit id="958" loc="979">ἀλλ' ἥνπερ ἡμῖν ὥρισεν σωτηρίαν,</TextUnit>
    <TextUnit id="959" loc="980">σύμπραξον: ἢν γὰρ θεᾶς κατάσχωμεν βρέτας,</TextUnit>
    <TextUnit id="960" loc="981">μανιῶν τε λήξω καὶ σὲ πολυκώπῳ σκάφει</TextUnit>
    <TextUnit id="961" loc="982">στείλας Μυκήναις ἐγκαταστήσω πάλιν.</TextUnit>
    <TextUnit id="962" loc="983">ἀλλ', ὦ φιληθεῖς', ὦ κασίγνητον κάρα,</TextUnit>
    <TextUnit id="963" loc="984">σῷσον πατρῷον οἶκον, ἔκσῳσον δ' ἐμέ:</TextUnit>
    <TextUnit id="964" loc="985">ὡς τἄμ' ὄλωλε πάντα καὶ τὰ Πελοπιδῶν,</TextUnit>
    <TextUnit id="965" loc="986">οὐράνιον εἰ μὴ ληψόμεσθα θεᾶς βρέτας.</TextUnit>
    <TextUnit id="966" loc="987">δεινή τις ὀργὴ δαιμόνων ἐπέζεσε</TextUnit>
    <TextUnit id="967" loc="988">τὸ Ταντάλειον σπέρμα διὰ πόνων τ' ἄγει.</TextUnit>
    <TextUnit id="968" loc="989">τὸ μὲν πρόθυμον, πρίν σε δεῦρ' ἐλθεῖν, ἔχω</TextUnit>
    <TextUnit id="969" loc="990">̓́Αργει γενέσθαι καὶ σέ, σύγγον', εἰσιδεῖν.</TextUnit>
    <TextUnit id="970" loc="991">θέλω δ' ἅπερ σύ, σέ τε μεταστῆσαι πόνων</TextUnit>
    <TextUnit id="971" loc="992">νοσοῦντά τ' οἶκον, οὐχὶ τῷ κτανόντι με</TextUnit>
    <TextUnit id="972" loc="993">θυμουμένη, πατρῷον ὀρθῶσαι: θέλω:</TextUnit>
    <TextUnit id="973" loc="994">σφαγῆς τε γὰρ σῆς χεῖρ' ἀπαλλάξαιμεν ἂν</TextUnit>
    <TextUnit id="974" loc="995">σῴσαιμί τ' οἴκους. τὴν θεὸν δ' ὅπως λάθω</TextUnit>
    <TextUnit id="975" loc="996">δέδοικα καὶ τύραννον, ἡνίκ' ἂν κενὰς</TextUnit>
    <TextUnit id="976" loc="997">κρηπῖδας εὕρῃ λαί̈νας ἀγάλματος.</TextUnit>
    <TextUnit id="977" loc="998">πῶς δ' οὐ θανοῦμαι; τίς δ' ἔνεστί μοι λόγος;</TextUnit>
    <TextUnit id="978" loc="999">ἀλλ', εἰ μὲν — ἕν τι — τοῦθ' ὁμοῦ γενήσεται,</TextUnit>
    <TextUnit id="979" loc="1000">ἄγαλμά τ' οἴσεις κἄμ' ἐπ' εὐπρύμνου νεὼς</TextUnit>
    <TextUnit id="980" loc="1001">ἄξεις, τὸ κινδύνευμα γίγνεται καλόν:</TextUnit>
    <TextUnit id="981" loc="1002">τούτου δὲ χωρισθεῖς' — ἐγὼ μὲν ὄλλυμαι,</TextUnit>
    <TextUnit id="982" loc="1003">σὺ δ' ἂν τὸ σαυτοῦ θέμενος εὖ νόστου τύχοις.</TextUnit>
    <TextUnit id="983" loc="1004">οὐ μήν τι φεύγω γ', οὐδέ ς' εἰ θανεῖν χρεὼν</TextUnit>
    <TextUnit id="984" loc="1005">σῴσασαν: οὐ γὰρ ἀλλ' ἀνὴρ μὲν ἐκ δόμων</TextUnit>
    <TextUnit id="985" loc="1006">θανὼν ποθεινός, τὰ δὲ γυναικὸς ἀσθενῆ.</TextUnit>
    <TextUnit id="986" loc="1007">οὐκ ἂν γενοίμην σοῦ τε καὶ μητρὸς φονεύς:</TextUnit>
    <TextUnit id="987" loc="1008">ἅλις τὸ κείνης αἷμα: κοινόφρων δὲ σοὶ</TextUnit>
    <TextUnit id="988" loc="1009">καὶ ζῆν θέλοιμ' ἂν καὶ θανὼν λαχεῖν ἴσον.</TextUnit>
    <TextUnit id="989" loc="1010">ἄξω δέ γ', ἤνπερ καὐτὸς ἐνταυθοῖ περῶ,</TextUnit>
    <TextUnit id="990" loc="1011">πρὸς οἶκον, ἢ σοῦ κατθανὼν μενῶ μέτα.</TextUnit>
    <TextUnit id="991" loc="1012">γνώμης δ' ἄκουσον: εἰ πρόσαντες ἦν τόδε</TextUnit>
    <TextUnit id="992" loc="1013">̓Αρτέμιδι, πῶς ἂν Λοξίας ἐθέσπισε</TextUnit>
    <TextUnit id="993" loc="1014">κομίσαι μ' ἄγαλμα θεᾶς πόλισμ' ἐς Παλλάδος</TextUnit>
    <TextUnit id="994" loc="1015">καὶ σὸν πρόσωπον εἰσιδεῖν; ἅπαντα γὰρ</TextUnit>
    <TextUnit id="995" loc="1016">συνθεὶς τάδ' εἰς ἓν νόστον ἐλπίζω λαβεῖν.</TextUnit>
    <TextUnit id="996" loc="1017">πῶς οὖν γένοιτ' ἂν ὥστε μήθ' ἡμᾶς θανεῖν,</TextUnit>
    <TextUnit id="997" loc="1018">λαβεῖν θ' ἃ βουλόμεσθα; τῇδε γὰρ νοσεῖ</TextUnit>
    <TextUnit id="998" loc="1019">νόστος πρὸς οἴκους: ἡ δὲ βούλησις πάρα.</TextUnit>
    <TextUnit id="999" loc="1020">ἆρ' ἂν τύραννον διολέσαι δυναίμεθ' ἄν;</TextUnit>
    <TextUnit id="1000" loc="1021">δεινὸν τόδ' εἶπας, ξενοφονεῖν ἐπήλυδας.</TextUnit>
    <TextUnit id="1001" loc="1022">ἀλλ', εἰ σὲ σώσει κἀμέ, κινδυνευτέον.</TextUnit>
    <TextUnit id="1002" loc="1023">οὐκ ἂν δυναίμην: τὸ δὲ πρόθυμον ᾔνεσα.</TextUnit>
    <TextUnit id="1003" loc="1024">τί δ', εἴ με ναῷ τῷδε κρύψειας λάθρα;</TextUnit>
    <TextUnit id="1004" loc="1025">ὡς δὴ σκότον λαβόντες ἐκσωθεῖμεν ἄν;</TextUnit>
    <TextUnit id="1005" loc="1026">κλεπτῶν γὰρ ἡ νύξ, τῆς δ' ἀληθείας τὸ φῶς.</TextUnit>
    <TextUnit id="1006" loc="1027">εἴς' ἔνδον ἱεροὶ φύλακες, οὓς οὐ λήσομεν.</TextUnit>
    <TextUnit id="1007" loc="1028">οἴμοι, διεφθάρμεσθα: πῶς σωθεῖμεν ἄν;</TextUnit>
    <TextUnit id="1008" loc="1029">ἔχειν δοκῶ μοι καινὸν ἐξεύρημά τι.</TextUnit>
    <TextUnit id="1009" loc="1030">ποῖόν τι; δόξης μετάδος, ὡς κἀγὼ μάθω.</TextUnit>
    <TextUnit id="1010" loc="1031">ταῖς σαῖς ἀνίαις χρήσομαι σοφίσμασι.</TextUnit>
    <TextUnit id="1011" loc="1032">δειναὶ γὰρ αἱ γυναῖκες εὑρίσκειν τέχνας.</TextUnit>
    <TextUnit id="1012" loc="1033">φονέα σε φήσω μητρὸς ἐξ ̓́Αργους μολεῖν.</TextUnit>
    <TextUnit id="1013" loc="1034">χρῆσαι κακοῖσι τοῖς ἐμοῖς, εἰ κερδανεῖς.</TextUnit>
    <TextUnit id="1014" loc="1035">ὡς οὐ θέμις γε λέξομεν θύειν θεᾷ,</TextUnit>
    <TextUnit id="1015" loc="1036">τίν' αἰτίαν ἔχους'; ὑποπτεύω τι γάρ.</TextUnit>
    <TextUnit id="1016" loc="1037">οὐ καθαρὸν ὄντα: τὸ δ' ὅσιον δώσω φόβῳ.</TextUnit>
    <TextUnit id="1017" loc="1038">τί δῆτα μᾶλλον θεᾶς ἄγαλμ' ἁλίσκεται;</TextUnit>
    <TextUnit id="1018" loc="1039">πόντου σε πηγαῖς ἁγνίσαι βουλήσομαι,</TextUnit>
    <TextUnit id="1019" loc="1040">ἔτ' ἐν δόμοισι βρέτας, ἐφ' ᾧ πεπλεύκαμεν.</TextUnit>
    <TextUnit id="1020" loc="1041">κἀκεῖνο νίψαι, σοῦ θιγόντος ὥς, ἐρῶ.</TextUnit>
    <TextUnit id="1021" loc="1042">ποῖ δῆτα; πόντου νοτερὸν εἶπας ἔκβολον;</TextUnit>
    <TextUnit id="1022" loc="1043">οὗ ναῦς χαλινοῖς λινοδέτοις ὁρμεῖ σέθεν.</TextUnit>
    <TextUnit id="1023" loc="1044">σὺ δ' ἤ τις ἄλλος ἐν χεροῖν οἴσει βρέτας;</TextUnit>
    <TextUnit id="1024" loc="1045">ἐγώ: θιγεῖν γὰρ ὅσιόν ἐστ' ἐμοὶ μόνῃ.</TextUnit>
    <TextUnit id="1025" loc="1046">Πυλάδης δ' ὅδ' ἡμῖν ποῦ τετάξεται πόνου;</TextUnit>
    <TextUnit id="1026" loc="1047">ταὐτὸν χεροῖν σοὶ λέξεται μίασμ' ἔχων.</TextUnit>
    <TextUnit id="1027" loc="1048">λάθρα δ' ἄνακτος ἢ εἰδότος δράσεις τάδε;</TextUnit>
    <TextUnit id="1028" loc="1049">πείσασα μύθοις: οὐ γὰρ ἂν λάθοιμί γε.</TextUnit>
    <TextUnit id="1029" loc="1050">καὶ μὴν νεώς γε πίτυλος εὐήρης πάρα.</TextUnit>
    <TextUnit id="1030" loc="1051">σοὶ δὴ μέλειν χρὴ τἄλλ' ὅπως ἕξει καλῶς.</TextUnit>
    <TextUnit id="1031" loc="1052">ἑνὸς μόνου δεῖ, τάσδε συγκρύψαι τάδε.</TextUnit>
    <TextUnit id="1032" loc="1053">ἀλλ' ἀντίαζε καὶ λόγους πειστηρίους</TextUnit>
    <TextUnit id="1033" loc="1054">εὕρισκ': ἔχει τοι δύναμιν εἰς οἶκτον γυνή.</TextUnit>
    <TextUnit id="1034" loc="1055">τὰ δ' ἄλλ' ἴσως — . ἅπαντα συμβαίη καλῶς.</TextUnit>
    <TextUnit id="1035" loc="1056">ὦ φίλταται γυναῖκες, εἰς ὑμᾶς βλέπω,</TextUnit>
    <TextUnit id="1036" loc="1057">καὶ τἄμ' ἐν ὑμῖν ἐστιν ἢ καλῶς ἔχειν</TextUnit>
    <TextUnit id="1037" loc="1058">ἢ μηδὲν εἶναι καὶ στερηθῆναι πάτρας</TextUnit>
    <TextUnit id="1038" loc="1059">φίλου τ' ἀδελφοῦ φιλτάτης τε συγγόνου.</TextUnit>
    <TextUnit id="1039" loc="1060">καὶ πρῶτα μέν μοι τοῦ λόγου τάδ' ἀρχέτω:</TextUnit>
    <TextUnit id="1040" loc="1061">γυναῖκές ἐσμεν, φιλόφρον ἀλλήλαις γένος</TextUnit>
    <TextUnit id="1041" loc="1062">σῴζειν τε κοινὰ πράγματ' ἀσφαλέσταται.</TextUnit>
    <TextUnit id="1042" loc="1063">σιγήσαθ' ἡμῖν καὶ συνεκπονήσατε</TextUnit>
    <TextUnit id="1043" loc="1064">φυγάς. καλόν τοι γλῶσς' ὅτῳ πιστὴ παρῇ.</TextUnit>
    <TextUnit id="1044" loc="1065">ὁρᾶτε δ' ὡς τρεῖς μία τύχη τοὺς φιλτάτους,</TextUnit>
    <TextUnit id="1045" loc="1066">ἢ γῆς πατρῴας νόστον ἢ θανεῖν ἔχει.</TextUnit>
    <TextUnit id="1046" loc="1067">σωθεῖσα δ', ὡς ἂν καὶ σὺ κοινωνῇς τύχης,</TextUnit>
    <TextUnit id="1047" loc="1068">σώσω ς' ἐς ̔Ελλάδ'. ἀλλὰ πρός σε δεξιᾶς</TextUnit>
    <TextUnit id="1048" loc="1069">σὲ καὶ σὲ ἱκνοῦμαι, σὲ δὲ φίλης παρηίδος,</TextUnit>
    <TextUnit id="1049" loc="1070">γονάτων τε καὶ τῶν ἐν δόμοισι φιλτάτων</TextUnit>
    <TextUnit id="1050" loc="1071">μητρὸς πατρός τε καὶ τέκνων ὅτῳ κυρεῖ.</TextUnit>
    <TextUnit id="1051" loc="1072">τί φατέ; τίς ὑμῶν φησιν ἢ τίς οὐ θέλειν —</TextUnit>
    <TextUnit id="1052" loc="1073">φθέγξασθε — ταῦτα; μὴ γὰρ αἰνουσῶν λόγους</TextUnit>
    <TextUnit id="1053" loc="1074">ὄλωλα κἀγὼ καὶ κασίγνητος τάλας.</TextUnit>
    <TextUnit id="1054" loc="1075">θάρσει, φίλη δέσποινα, καὶ σῴζου μόνον:</TextUnit>
    <TextUnit id="1055" loc="1076">ὡς ἔκ γ' ἐμοῦ σοι πάντα σιγηθήσεται —</TextUnit>
    <TextUnit id="1056" loc="1077">ἴστω μέγας Ζεύς — ὧν ἐπισκήπτεις πέρι.</TextUnit>
    <TextUnit id="1057" loc="1078">ὄναισθε μύθων καὶ γένοισθ' εὐδαίμονες.</TextUnit>
    <TextUnit id="1058" loc="1079">σὸν ἔργον ἤδη καὶ σὸν ἐσβαίνειν δόμους:</TextUnit>
    <TextUnit id="1059" loc="1080">ὡς αὐτίχ' ἥξει τῆσδε κοίρανος χθονός,</TextUnit>
    <TextUnit id="1060" loc="1081">θυσίαν ἐλέγχων εἰ κατείργασται ξένων.</TextUnit>
    <TextUnit id="1061" loc="1082">ὦ πότνι', ἥπερ μ' Αὐλίδος κατὰ πτυχὰς</TextUnit>
    <TextUnit id="1062" loc="1083">δεινῆς ἔσωσας ἐκ πατροκτόνου χερός,</TextUnit>
    <TextUnit id="1063" loc="1084">σῶσόν με καὶ νῦν τούσδε τ': ἢ τὸ Λοξίου</TextUnit>
    <TextUnit id="1064" loc="1085">οὐκέτι βροτοῖσι διὰ σὲ ἐτήτυμον στόμα.</TextUnit>
    <TextUnit id="1065" loc="1086">ἀλλ' εὐμενὴς ἔκβηθι βαρβάρου χθονὸς</TextUnit>
    <TextUnit id="1066" loc="1087">ἐς τὰς ̓Αθήνας: καὶ γὰρ ἐνθάδ' οὐ πρέπει</TextUnit>
    <TextUnit id="1067" loc="1088">ναίειν, παρόν σοι πόλιν ἔχειν εὐδαίμονα.</TextUnit>
    <TextUnit id="1068" loc="1089">ὄρνις, ἃ παρὰ πετρίνας</TextUnit>
    <TextUnit id="1069" loc="1090">πόντου δειράδας, ἀλκυών,</TextUnit>
    <TextUnit id="1070" loc="1091">ἔλεγον οἶτον ἀείδεις,</TextUnit>
    <TextUnit id="1071" loc="1092">εὐξύνετον ξυνετοῖς βοάν,</TextUnit>
    <TextUnit id="1072" loc="1093">ὅτι πόσιν κελαδεῖς ἀεὶ μολπαῖς,</TextUnit>
    <TextUnit id="1073" loc="1094">ἐγώ σοι παραβάλλομαι</TextUnit>
    <TextUnit id="1074" loc="1095">θρήνους, ἄπτερος ὅρνις,</TextUnit>
    <TextUnit id="1075" loc="1096">ποθοῦς' ̔Ελλάνων ἀγόρους,</TextUnit>
    <TextUnit id="1076" loc="1097">ποθοῦς' ̓́Αρτεμιν λοχίαν,</TextUnit>
    <TextUnit id="1077" loc="1098">ἃ παρὰ Κύνθιον ὄχθον οἰ-</TextUnit>
    <TextUnit id="1078" loc="1099">κεῖ φοίνικά θ' ἁβροκόμαν</TextUnit>
    <TextUnit id="1079" loc="1100">δάφναν τ' εὐερνέα καὶ</TextUnit>
    <TextUnit id="1080" loc="1101">γλαυκᾶς θαλλὸν ἱερὸν ἐλαί-</TextUnit>
    <TextUnit id="1081" loc="1102">ας, Λατοῦς ὠδῖνα φίλαν,</TextUnit>
    <TextUnit id="1082" loc="1103">λίμναν θ' εἱλίσσουσαν ὕδωρ</TextUnit>
    <TextUnit id="1083" loc="1104">κύκλιον, ἔνθα κύκνος μελῳ-</TextUnit>
    <TextUnit id="1084" loc="1105">δὸς Μούσας θεραπεύει.</TextUnit>
    <TextUnit id="1085" loc="1106">ὦ πολλαὶ δακρύων λιβάδες,</TextUnit>
    <TextUnit id="1086" loc="1107">αἳ παρηίδας εἰς ἐμὰς</TextUnit>
    <TextUnit id="1087" loc="1108">ἔπεσον, ἁνίκα πύργων</TextUnit>
    <TextUnit id="1088" loc="1109">ὀλομένων ἐν ναυσὶν ἔβαν</TextUnit>
    <TextUnit id="1089" loc="1110">πολεμίων ἐρετμοῖσι καὶ λόγχαις.</TextUnit>
    <TextUnit id="1090" loc="1111">ζαχρύσου δὲ δι' ἐμπολᾶς</TextUnit>
    <TextUnit id="1091" loc="1112">νόστον βάρβαρον ἦλθον,</TextUnit>
    <TextUnit id="1092" loc="1113">ἔνθα τᾶς ἐλαφοκτόνου</TextUnit>
    <TextUnit id="1093" loc="1114">θεᾶς ἀμφίπολον κόραν</TextUnit>
    <TextUnit id="1094" loc="1115">παῖδ' ̓Αγαμεμνονίαν λατρεύ-</TextUnit>
    <TextUnit id="1095" loc="1116">ω βωμούς τ' οὐ μηλοθύτας,</TextUnit>
    <TextUnit id="1096" loc="1117">ζηλοῦς' ἄταν διὰ παν-</TextUnit>
    <TextUnit id="1097" loc="1118">τὸς δυσδαίμον': ἐν γὰρ ἀνάγ-</TextUnit>
    <TextUnit id="1098" loc="1119">καις οὐ κάμνεις σύντροφος ὤν.</TextUnit>
    <TextUnit id="1099" loc="1120">μεταβάλλει δυσδαιμονία:</TextUnit>
    <TextUnit id="1100" loc="1121">τὸ δὲ μετ' εὐτυχίας κακοῦ-</TextUnit>
    <TextUnit id="1101" loc="1122">σθαι θνατοῖς βαρὺς αἰών.</TextUnit>
    <TextUnit id="1102" loc="1123">καὶ σὲ μέν, πότνι', ̓Αργεία</TextUnit>
    <TextUnit id="1103" loc="1124">πεντηκόντορος οἶκον ἄξει:</TextUnit>
    <TextUnit id="1104" loc="1125">συρίζων θ' ὁ κηροδέτας</TextUnit>
    <TextUnit id="1105" loc="1126">κάλαμος οὐρείου Πανὸς</TextUnit>
    <TextUnit id="1106" loc="1127">κώπαις ἐπιθωύ̈ξει,</TextUnit>
    <TextUnit id="1107" loc="1128">ὁ Φοῖβός θ' ὁ μάντις ἔχων</TextUnit>
    <TextUnit id="1108" loc="1129">κέλαδον ἑπτατόνου λύρας</TextUnit>
    <TextUnit id="1109" loc="1130">ἀείδων ἄξει λιπαρὰν</TextUnit>
    <TextUnit id="1110" loc="1131">εὖ ς' ̓Αθηναίων ἐπὶ γᾶν.</TextUnit>
    <TextUnit id="1111" loc="1132">ἐμὲ δ' αὐτοῦ λιποῦσα</TextUnit>
    <TextUnit id="1112" loc="1133">βήσῃ ῥοθίοισι πλάταις:</TextUnit>
    <TextUnit id="1113" loc="1134">ἀέρι δὲ ἱστία πρότονοι κατὰ πρῷραν ὑ-</TextUnit>
    <TextUnit id="1114" loc="1135">πὲρ στόλον ἐκπετάσουσι πόδα</TextUnit>
    <TextUnit id="1115" loc="1136">ναὸς ὠκυπόμπου.</TextUnit>
    <TextUnit id="1116" loc="1137">λαμπροὺς ἱπποδρόμους βαίην,</TextUnit>
    <TextUnit id="1117" loc="1138">ἔνθ' εὐάλιον ἔρχεται πῦρ:</TextUnit>
    <TextUnit id="1118" loc="1140">οἰκείων δ' ὑπὲρ θαλάμων</TextUnit>
    <TextUnit id="1119" loc="1141">πτέρυγας ἐν νώτοις ἁμοῖς</TextUnit>
    <TextUnit id="1120" loc="1142">λήξαιμι θοάζουσα:</TextUnit>
    <TextUnit id="1121" loc="1143">χοροῖς δ' ἑσταίην, ὅθι καὶ</TextUnit>
    <TextUnit id="1122" loc="1144">παρθένος, εὐδοκίμων γάμων,</TextUnit>
    <TextUnit id="1123" loc="1145">παρὰ πόδ' εἱλίσσουσα φίλας</TextUnit>
    <TextUnit id="1124" loc="1146">ματρὸς ἡλίκων θιάσους,</TextUnit>
    <TextUnit id="1125" loc="1147">χαρίτων εἰς ἁμίλλας,</TextUnit>
    <TextUnit id="1126" loc="1148">χαίτας ἁβρόπλουτον ἔριν,</TextUnit>
    <TextUnit id="1127" loc="1149">ὀρνυμένα, πολυποίκιλα φάρεα</TextUnit>
    <TextUnit id="1128" loc="1150">καὶ πλοκάμους περιβαλλομένα</TextUnit>
    <TextUnit id="1129" loc="1151">γένυσιν ἐσκίαζον.</TextUnit>
    <TextUnit id="1130" loc="1153">ποῦ 'σθ' ἡ πυλωρὸς τῶνδε δωμάτων γυνὴ</TextUnit>
    <TextUnit id="1131" loc="1154">̔Ελληνίς; ἤδη τῶν ξένων κατήρξατο;</TextUnit>
    <TextUnit id="1132" loc="1155">ἀδύτοις ἐν ἁγνοῖς σῶμα λάμπονται πυρί;</TextUnit>
    <TextUnit id="1133" loc="1156">ἥδ' ἐστίν, ἥ σοι πάντ', ἄναξ, ἐρεῖ σαφῶς.</TextUnit>
    <TextUnit id="1134" loc="1157">ἔα:</TextUnit>
    <TextUnit id="1135" loc="1158">τί τόδε μεταίρεις ἐξ ἀκινήτων βάθρων,</TextUnit>
    <TextUnit id="1136" loc="1159">̓Αγαμέμνονος παῖ, θεᾶς ἄγαλμ' ἐν ὠλέναις;</TextUnit>
    <TextUnit id="1137" loc="1160">ἄναξ, ἔχ' αὐτοῦ πόδα σὸν ἐν παραστάσιν.</TextUnit>
    <TextUnit id="1138" loc="1160">τί δ' ἔστιν, ̓Ιφιγένεια, καινὸν ἐν δόμοις;</TextUnit>
    <TextUnit id="1139" loc="1161">ἀπέπτυς': ̔Οσίᾳ γὰρ δίδωμ' ἔπος τόδε.</TextUnit>
    <TextUnit id="1140" loc="1162">τί φροιμιάζῃ νεοχμόν; ἐξαύδα σαφῶς.</TextUnit>
    <TextUnit id="1141" loc="1163">οὐ καθαρά μοι τὰ θύματ' ἠγρεύσασθ', ἄναξ.</TextUnit>
    <TextUnit id="1142" loc="1164">τί τοὐκδιδάξαν τοῦτό ς'; ἢ δόξαν λέγεις;</TextUnit>
    <TextUnit id="1143" loc="1165">βρέτας τὸ τῆς θεοῦ πάλιν ἕδρας ἀπεστράφη.</TextUnit>
    <TextUnit id="1144" loc="1166">αὐτόματον, ἤ νιν σεισμὸς ἔστρεψε χθονός;</TextUnit>
    <TextUnit id="1145" loc="1167">αὐτόματον: ὄψιν δ' ὀμμάτων ξυνήρμοσεν.</TextUnit>
    <TextUnit id="1146" loc="1168">ἡ δ' αἰτία τίς; ἦ τὸ τῶν ξένων μύσος;</TextUnit>
    <TextUnit id="1147" loc="1169">ἥδ', οὐδὲν ἄλλο: δεινὰ γὰρ δεδράκατον.</TextUnit>
    <TextUnit id="1148" loc="1170">ἀλλ' ἦ τιν' ἔκανον βαρβάρων ἀκτῆς ἔπι;</TextUnit>
    <TextUnit id="1149" loc="1171">οἰκεῖον ἦλθον τὸν φόνον κεκτημένοι.</TextUnit>
    <TextUnit id="1150" loc="1172">τίν'; εἰς ἔρον γὰρ τοῦ μαθεῖν πεπτώκαμεν.</TextUnit>
    <TextUnit id="1151" loc="1173">μητέρα κατειργάσαντο κοινωνῷ ξίφει.</TextUnit>
    <TextUnit id="1152" loc="1174">̓́Απολλον, οὐδ' ἐν βαρβάροις ἔτλη τις ἄν.</TextUnit>
    <TextUnit id="1153" loc="1175">πάσης διωγμοῖς ἠλάθησαν ̔Ελλάδος.</TextUnit>
    <TextUnit id="1154" loc="1176">ἦ τῶνδ' ἕκατι δῆτ' ἄγαλμ' ἔξω φέρεις;</TextUnit>
    <TextUnit id="1155" loc="1177">σεμνόν γ' ὑπ' αἰθέρ', ὡς μεταστήσω φόνου.</TextUnit>
    <TextUnit id="1156" loc="1178">μίασμα δ' ἔγνως τοῖν ξένοιν ποίῳ τρόπῳ;</TextUnit>
    <TextUnit id="1157" loc="1179">ἤλεγχον, ὡς θεᾶς βρέτας ἀπεστράφη πάλιν.</TextUnit>
    <TextUnit id="1158" loc="1180">σοφήν ς' ἔθρεψεν ̔Ελλάς, ὡς ᾔσθου καλῶς.</TextUnit>
    <TextUnit id="1159" loc="1181">καὶ μὴν καθεῖσαν δέλεαρ ἡδύ μοι φρενῶν.</TextUnit>
    <TextUnit id="1160" loc="1182">τῶν ̓Αργόθεν τι φίλτρον ἀγγέλλοντέ σοι;</TextUnit>
    <TextUnit id="1161" loc="1183">τὸν μόνον ̓Ορέστην ἐμὸν ἀδελφὸν εὐτυχεῖν.</TextUnit>
    <TextUnit id="1162" loc="1184">ὡς δή σφε σῴσαις ἡδοναῖς ἀγγελμάτων.</TextUnit>
    <TextUnit id="1163" loc="1185">καὶ πατέρα γε ζῆν καὶ καλῶς πράσσειν ἐμόν.</TextUnit>
    <TextUnit id="1164" loc="1186">σὺ δ' ἐς τὸ τῆς θεοῦ γ' ἐξένευσας εἰκότως.</TextUnit>
    <TextUnit id="1165" loc="1187">πᾶσάν γε μισοῦς' ̔Ελλάδ', ἥ μ' ἀπώλεσεν.</TextUnit>
    <TextUnit id="1166" loc="1188">τί δῆτα δρῶμεν, φράζε, τοῖν ξένοιν πέρι;</TextUnit>
    <TextUnit id="1167" loc="1189">τὸν νόμον ἀνάγκη τὸν προκείμενον σέβειν.</TextUnit>
    <TextUnit id="1168" loc="1190">οὔκουν ἐν ἔργῳ χέρνιβες ξίφος τε σόν;</TextUnit>
    <TextUnit id="1169" loc="1191">ἁγνοῖς καθαρμοῖς πρῶτά νιν νίψαι θέλω.</TextUnit>
    <TextUnit id="1170" loc="1192">πηγαῖσιν ὑδάτων ἢ θαλασσίᾳ δρόσῳ;</TextUnit>
    <TextUnit id="1171" loc="1193">θάλασσα κλύζει πάντα τἀνθρώπων κακά.</TextUnit>
    <TextUnit id="1172" loc="1194">ὁσιώτερον γοῦν τῇ θεῷ πέσοιεν ἄν.</TextUnit>
    <TextUnit id="1173" loc="1195">καὶ τἀμά γ' οὕτω μᾶλλον ἂν καλῶς ἔχοι.</TextUnit>
    <TextUnit id="1174" loc="1196">οὔκουν πρὸς αὐτὸν ναὸν ἐκπίπτει κλύδων;</TextUnit>
    <TextUnit id="1175" loc="1197">ἐρημίας δεῖ: καὶ γὰρ ἄλλα δράσομεν.</TextUnit>
    <TextUnit id="1176" loc="1198">ἄγ' ἔνθα χρῄζεις: οὐ φιλῶ τἄρρηθ' ὁρᾶν.</TextUnit>
    <TextUnit id="1177" loc="1199">ἁγνιστέον μοι καὶ τὸ τῆς θεοῦ βρέτας.</TextUnit>
    <TextUnit id="1178" loc="1200">εἴπερ γε κηλὶς ἔβαλέ νιν μητροκτόνος.</TextUnit>
    <TextUnit id="1179" loc="1201">οὐ γάρ ποτ' ἄν νιν ἠράμην βάθρων ἄπο.</TextUnit>
    <TextUnit id="1180" loc="1202">δίκαιος ηὑσέβεια καὶ προμηθία.</TextUnit>
    <TextUnit id="1181" loc="1203">οἶσθά νυν ἅ μοι γενέσθω;    σὸν τὸ σημαίνειν τόδε.</TextUnit>
    <TextUnit id="1182" loc="1204">δεσμὰ τοῖς ξένοισι πρόσθες.    ποῖ δέ ς' ἐκφύγοιεν ἄν;</TextUnit>
    <TextUnit id="1183" loc="1205">πιστὸν ̔Ελλὰς οἶδεν οὐδέν.    ἴτ' ἐπὶ δεσμά, πρόσπολοι.</TextUnit>
    <TextUnit id="1184" loc="1206">κἀκκομιζόντων δὲ δεῦρο τοὺς ξένους —    ἔσται τάδε.</TextUnit>
    <TextUnit id="1185" loc="1207">κρᾶτα κρύψαντες πέπλοισιν.    ἡλίου πρόσθεν φλογός.</TextUnit>
    <TextUnit id="1186" loc="1208">σῶν τέ μοι σύμπεμπ' ὀπαδῶν.    οἵδ' ὁμαρτήσουσί σοι.</TextUnit>
    <TextUnit id="1187" loc="1209">καὶ πόλει πέμψον τιν' ὅστις σημανεῖ —    ποίας τύχας;</TextUnit>
    <TextUnit id="1188" loc="1210">ἐν δόμοις μίμνειν ἅπαντας.    μὴ συναντῷεν φόνῳ;</TextUnit>
    <TextUnit id="1189" loc="1211">μυσαρὰ γὰρ τὰ τοιάδ' ἐστί.    στεῖχε καὶ σήμαινε σύ —</TextUnit>
    <TextUnit id="1190" loc="1212">μηδέν' εἰς ὄψιν πελάζειν.    εὖ γε κηδεύεις πόλιν.</TextUnit>
    <TextUnit id="1191" loc="1213">καὶ φίλων γ' οὓς δεῖ μάλιστα.    τοῦτ' ἔλεξας εἰς ἐμέ.</TextUnit>
    <TextUnit id="1192" loc="1214">ὡς εἰκότως σε πᾶσα θαυμάζει πόλις.</TextUnit>
    <TextUnit id="1193" loc="1215">σὺ δὲ μένων αὐτοῦ πρὸ ναῶν τῇ θεῷ —    τί χρῆμα δρῶ;</TextUnit>
    <TextUnit id="1194" loc="1216">ἅγνισον πυρσῷ μέλαθρον.    καθαρὸν ὡς μόλῃς πάλιν.</TextUnit>
    <TextUnit id="1195" loc="1217">ἡνίκ' ἂν δ' ἔξω περῶσιν οἱ ξένοι —    τί χρή με δρᾶν;</TextUnit>
    <TextUnit id="1196" loc="1218">πέπλον ὀμμάτων προθέσθαι.    μὴ παλαμναῖον λάβω.</TextUnit>
    <TextUnit id="1197" loc="1219">ἢν δ' ἄγαν δοκῶ χρονίζειν —    τοῦδ' ὅρος τίς ἐστί μοι;</TextUnit>
    <TextUnit id="1198" loc="1220">θαυμάσῃς μηδέν.    τὰ τῆς θεοῦ πρᾶσς' — ἐπεὶ σχολή — καλῶς.</TextUnit>
    <TextUnit id="1199" loc="1221">εἰ γὰρ ὡς θέλω καθαρμὸς ὅδε πέσοι.    συνεύχομαι.</TextUnit>
    <TextUnit id="1200" loc="1222">τούσδ' ἄρ' ἐκβαίνοντας ἤδη δωμάτων ὁρῶ ξένους</TextUnit>
    <TextUnit id="1201" loc="1223">καὶ θεᾶς κόσμους νεογνούς τ' ἄρνας, ὡς φόνῳ φόνον</TextUnit>
    <TextUnit id="1202" loc="1224">μυσαρὸν ἐκνίψω, σέλας τε λαμπάδων τά τ' ἄλλ' ὅσα</TextUnit>
    <TextUnit id="1203" loc="1225">προυθέμην ἐγὼ ξένοισι καὶ θεᾷ καθάρσια.</TextUnit>
    <TextUnit id="1204" loc="1226">ἐκποδὼν δ' αὐδῶ πολίταις τοῦδ' ἔχειν μιάσματος,</TextUnit>
    <TextUnit id="1205" loc="1227">εἴ τις ἢ ναῶν πυλωρὸς χεῖρας ἁγνεύει θεοῖς</TextUnit>
    <TextUnit id="1206" loc="1228">ἢ γάμον στείχει συνάψων ἢ τόκοις βαρύνεται,</TextUnit>
    <TextUnit id="1207" loc="1229">φεύγετ', ἐξίστασθε, μή τῳ προσπέσῃ μύσος τόδε.</TextUnit>
    <TextUnit id="1208" loc="1230">ὦ Διὸς Λητοῦς τ' ἄνασσα παρθέν', ἢν νίψω φόνον</TextUnit>
    <TextUnit id="1209" loc="1231">τῶνδε καὶ θύσωμεν οὗ χρή, καθαρὸν οἰκήσεις δόμον,</TextUnit>
    <TextUnit id="1210" loc="1232">εὐτυχεῖς δ' ἡμεῖς ἐσόμεθα. τἄλλα δ' οὐ λέγους', ὅμως</TextUnit>
    <TextUnit id="1211" loc="1233">τοῖς τὰ πλείον' εἰδόσιν θεοῖς σοί τε σημαίνω, θεά.</TextUnit>
    <TextUnit id="1212" loc="1234">εὔπαις ὁ Λατοῦς γόνος,</TextUnit>
    <TextUnit id="1213" loc="1235">τόν ποτε Δηλιὰς ἐν καρποφόροις γυάλοις</TextUnit>
    <TextUnit id="1214" loc="1236">ἔτικτε, χρυσοκόμαν</TextUnit>
    <TextUnit id="1215" loc="1238">ἐν κιθάρᾳ σοφόν, ἅ τ' ἐπὶ τόξων</TextUnit>
    <TextUnit id="1216" loc="1239">εὐστοχίᾳ γάνυται: φέρε δ' αὐτά</TextUnit>
    <TextUnit id="1217" loc="1240">νιν ἀπὸ δειράδος εἰναλίας,</TextUnit>
    <TextUnit id="1218" loc="1241">λοχεῖα κλεινὰ λιποῦσα μά-</TextUnit>
    <TextUnit id="1219" loc="1242">τηρ, τὰν ἀστάκτων ὑδάτων</TextUnit>
    <TextUnit id="1220" loc="1243">βακχεύουσαν Διονύ-</TextUnit>
    <TextUnit id="1221" loc="1244">σῳ Παρνάσιον κορυφάν:</TextUnit>
    <TextUnit id="1222" loc="1245">ὅθι ποικιλόνωτος οἰ-</TextUnit>
    <TextUnit id="1223" loc="1245">νωπὸς δράκων,</TextUnit>
    <TextUnit id="1224" loc="1246">σκιερᾷ κατάχαλκος εὐ-</TextUnit>
    <TextUnit id="1225" loc="1247">φύλλῳ δάφνᾳ,</TextUnit>
    <TextUnit id="1226" loc="1248">γᾶς πελώριον τέρας, ἄμφεπε μαντεῖ-</TextUnit>
    <TextUnit id="1227" loc="1249">ον Χθόνιον.</TextUnit>
    <TextUnit id="1228" loc="1250">ἔτι μιν ἔτι βρέφος, ἔτι φίλας</TextUnit>
    <TextUnit id="1229" loc="1250">ἐπὶ ματέρος ἀγκάλαισι θρῴσκων</TextUnit>
    <TextUnit id="1230" loc="1251">ἔκανες, ὦ Φοῖβε, μαντείων δ' ἐπέβας ζαθέων,</TextUnit>
    <TextUnit id="1231" loc="1254">τρίποδί τ' ἐν χρυσέῳ θάσσεις, ἐν ἀψευδεῖ θρόνῳ</TextUnit>
    <TextUnit id="1232" loc="1255">μαντείας βροτοῖς θεσφάτων νέμων</TextUnit>
    <TextUnit id="1233" loc="1257">ἀδύτων ὕπο, Κασταλίας ῥεέθρων γείτων, μέσον</TextUnit>
    <TextUnit id="1234" loc="1258">γᾶς ἔχων μέλαθρον.</TextUnit>
    <TextUnit id="1235" loc="1259">Θέμιν δ' ἐπεὶ γᾶς ἰὼν</TextUnit>
    <TextUnit id="1236" loc="1260">παῖδ' ἀπενάσσατο Πυθῶνος ἀπὸ ζαθέων</TextUnit>
    <TextUnit id="1237" loc="1261">χρηστηρίων, νύχια</TextUnit>
    <TextUnit id="1238" loc="1262">Χθὼν ἐτεκνώσατο φάσματ' ὀνείρων,</TextUnit>
    <TextUnit id="1239" loc="1263">οἳ πολέσιν μερόπων τά τε πρῶτα, τά τ'</TextUnit>
    <TextUnit id="1240" loc="1265">ἔπειθ', ὅσσα τ' ἔμελλε τυχεῖν,</TextUnit>
    <TextUnit id="1241" loc="1266">ὕπνου κατὰ δνοφερὰς γᾶς εὐ-</TextUnit>
    <TextUnit id="1242" loc="1267">νὰς ἔφραζον: Γαῖα δὲ τὰν</TextUnit>
    <TextUnit id="1243" loc="1268">μαντεῖον ἀφείλετο τι-</TextUnit>
    <TextUnit id="1244" loc="1269">μὰν Φοῖβον, φθόνῳ θυγατρός.</TextUnit>
    <TextUnit id="1245" loc="1270">ταχύπους δ' ἐς ̓́Ολυμπον ὁρ-</TextUnit>
    <TextUnit id="1246" loc="1271">μαθεὶς ἄναξ</TextUnit>
    <TextUnit id="1247" loc="1272">χέρα παιδνὸν ἕλιξεν ἐκ</TextUnit>
    <TextUnit id="1248" loc="1273">Διὸς θρόνων</TextUnit>
    <TextUnit id="1249" loc="1274">Πυθίων δόμων χθονίαν ἀφελεῖν μῆ-</TextUnit>
    <TextUnit id="1250" loc="1275">νιν θεᾶς. νυχίους τ' ἐνοπὰς.</TextUnit>
    <TextUnit id="1251" loc="1276">γέλασε δ', ὅτι τέκος ἄφαρ ἔβα</TextUnit>
    <TextUnit id="1252" loc="1275">πολύχρυσα θέλων λατρεύματα σχεῖν:</TextUnit>
    <TextUnit id="1253" loc="1276">ἐπὶ δ' ἔσεισεν κόμαν, παῦσαι νυχίους ἐνοπάς,</TextUnit>
    <TextUnit id="1254" loc="1277">ἀπὸ δ' ἀλαθοσύναν νυκτωπὸν ἐξεῖλεν βροτῶν,</TextUnit>
    <TextUnit id="1255" loc="1280">καὶ τιμὰς πάλιν θῆκε Λοξίᾳ,</TextUnit>
    <TextUnit id="1256" loc="1281">πολυάνορι δ' ἐν ξενόεντι θρόνῳ θάρση βροτοῖς</TextUnit>
    <TextUnit id="1257" loc="1282">θεσφάτων ἀοιδαῖς.</TextUnit>
    <TextUnit id="1258" loc="1283">ὦ ναοφύλακες βώμιοί τ' ἐπιστάται,</TextUnit>
    <TextUnit id="1259" loc="1285">Θόας ἄναξ γῆς τῆσδε ποῦ κυρεῖ βεβώς;</TextUnit>
    <TextUnit id="1260" loc="1286">καλεῖτ' ἀναπτύξαντες εὐγόμφους πύλας</TextUnit>
    <TextUnit id="1261" loc="1287">ἔξω μελάθρων τῶνδε κοίρανον χθονός.</TextUnit>
    <TextUnit id="1262" loc="1288">τί δ' ἔστιν, εἰ χρὴ μὴ κελευσθεῖσαν λέγειν;</TextUnit>
    <TextUnit id="1263" loc="1289">βεβᾶσι φροῦδοι δίπτυχοι νεανίαι</TextUnit>
    <TextUnit id="1264" loc="1290">̓Αγαμεμνονείας παιδὸς ἐκ βουλευμάτων</TextUnit>
    <TextUnit id="1265" loc="1291">φεύγοντες ἐκ γῆς τῆσδε καὶ σεμνὸν βρέτας</TextUnit>
    <TextUnit id="1266" loc="1292">λαβόντες ἐν κόλποισιν ̔Ελλάδος νεώς.</TextUnit>
    <TextUnit id="1267" loc="1293">ἄπιστον εἶπας μῦθον: ὃν δ' ἰδεῖν θέλεις</TextUnit>
    <TextUnit id="1268" loc="1294">ἄνακτα χώρας, φροῦδος ἐκ ναοῦ συθείς.</TextUnit>
    <TextUnit id="1269" loc="1295">ποῖ; δεῖ γὰρ αὐτὸν εἰδέναι τὰ δρώμενα.</TextUnit>
    <TextUnit id="1270" loc="1296">οὐκ ἴσμεν: ἀλλὰ στεῖχε καὶ δίωκέ νιν</TextUnit>
    <TextUnit id="1271" loc="1297">ὅπου κυρήσας τούσδ' ἀπαγγελεῖς λόγους.</TextUnit>
    <TextUnit id="1272" loc="1298">ὁρᾶτ', ἄπιστον ὡς γυναικεῖον γένος:</TextUnit>
    <TextUnit id="1273" loc="1299">μέτεστι χὑμῖν τῶν πεπραγμένων μέρος.</TextUnit>
    <TextUnit id="1274" loc="1300">μαίνῃ: τί δ' ἡμῖν τῶν ξένων δρασμοῦ μέτα;</TextUnit>
    <TextUnit id="1275" loc="1301">οὐκ εἶ κρατούντων πρὸς πύλας ὅσον τάχος;</TextUnit>
    <TextUnit id="1276" loc="1302">οὔ, πρίν γ' ἂν εἴπῃ τοὔπος ἑρμηνεὺς ὅδε,</TextUnit>
    <TextUnit id="1277" loc="1303">εἴτ' ἔνδον εἴτ' οὐκ ἔνδον ἀρχηγὸς χθονός.</TextUnit>
    <TextUnit id="1278" loc="1304">ὠή, χαλᾶτε κλῇθρα, τοῖς ἔνδον λέγω,</TextUnit>
    <TextUnit id="1279" loc="1305">καὶ δεσπότῃ σημήναθ' οὕνεκ' ἐν πύλαις</TextUnit>
    <TextUnit id="1280" loc="1306">πάρειμι, καινῶν φόρτον ἀγγέλλων κακῶν.</TextUnit>
    <TextUnit id="1281" loc="1307">τίς ἀμφὶ δῶμα θεᾶς τόδ' ἵστησιν βοήν,</TextUnit>
    <TextUnit id="1282" loc="1308">πύλας ἀράξας καὶ ψόφον πέμψας ἔσω;</TextUnit>
    <TextUnit id="1283" loc="1309">φεῦ:</TextUnit>
    <TextUnit id="1284" loc="1310">πῶς ἔλεγον αἵδε, καί μ' ἀπήλαυνον δόμων,</TextUnit>
    <TextUnit id="1285" loc="1310">ὡς ἐκτὸς εἴης: σὺ δὲ κατ' οἶκον ἦσθ' ἄρα.</TextUnit>
    <TextUnit id="1286" loc="1311">τί προσδοκῶσαι κέρδος ἢ θηρώμεναι;</TextUnit>
    <TextUnit id="1287" loc="1312">αὖθις τὰ τῶνδε σημανῶ: τὰ δ' ἐν ποσὶ</TextUnit>
    <TextUnit id="1288" loc="1313">παρόντ' ἄκουσον. ἡ νεᾶνις ἣ 'νθάδε</TextUnit>
    <TextUnit id="1289" loc="1314">βωμοῖς παρίστατ', ̓Ιφιγένει', ἔξω χθονὸς</TextUnit>
    <TextUnit id="1290" loc="1315">σὺν τοῖς ξένοισιν οἴχεται, σεμνὸν θεᾶς</TextUnit>
    <TextUnit id="1291" loc="1316">ἄγαλμ' ἔχουσα: δόλια δ' ἦν καθάρματα.</TextUnit>
    <TextUnit id="1292" loc="1317">πῶς φῄς; τί πνεῦμα συμφορᾶς κεκτημένη;</TextUnit>
    <TextUnit id="1293" loc="1318">σῴζους' ̓Ορέστην: τοῦτο γὰρ σὺ θαυμάσῃ.</TextUnit>
    <TextUnit id="1294" loc="1319">τὸν ποῖον; ἆρ' ὃν Τυνδαρὶς τίκτει κόρη;</TextUnit>
    <TextUnit id="1295" loc="1320">ὃν τοῖσδε βωμοῖς θεὰ καθωσιώσατο.</TextUnit>
    <TextUnit id="1296" loc="1321">ὦ θαῦμα — πῶς σε μεῖζον ὀνομάσας τύχω;</TextUnit>
    <TextUnit id="1297" loc="1322">μὴ 'νταῦθα τρέψῃς σὴν φρέν', ἀλλ' ἄκουέ μου:</TextUnit>
    <TextUnit id="1298" loc="1323">σαφῶς δ' ἀθρήσας καὶ κλύων ἐκφρόντισον</TextUnit>
    <TextUnit id="1299" loc="1324">διωγμὸς ὅστις τοὺς ξένους θηράσεται.</TextUnit>
    <TextUnit id="1300" loc="1325">λέγ': εὖ γὰρ εἶπας: οὐ γὰρ ἀγχίπλουν πόρον</TextUnit>
    <TextUnit id="1301" loc="1326">φεύγουσιν, ὥστε διαφυγεῖν τοὐμὸν δόρυ.</TextUnit>
    <TextUnit id="1302" loc="1327">ἐπεὶ πρὸς ἀκτὰς ἤλθομεν θαλασσίας,</TextUnit>
    <TextUnit id="1303" loc="1328">οὗ ναῦς ̓Ορέστου κρύφιος ἦν ὡρμισμένη,</TextUnit>
    <TextUnit id="1304" loc="1329">ἡμᾶς μέν, οὓς σὺ δεσμὰ συμπέμπεις ξένων</TextUnit>
    <TextUnit id="1305" loc="1330">ἔχοντας, ἐξένευς' ἀποστῆναι πρόσω</TextUnit>
    <TextUnit id="1306" loc="1331">̓Αγαμέμνονος παῖς, ὡς ἀπόρρητον φλόγα</TextUnit>
    <TextUnit id="1307" loc="1332">θύουσα καὶ καθαρμὸν ὃν μετῴχετο,</TextUnit>
    <TextUnit id="1308" loc="1333">αὐτὴ δ' ὄπισθε δέσμ' ἔχουσα τοῖν ξένοιν</TextUnit>
    <TextUnit id="1309" loc="1334">ἔστειχε χερσί. καὶ τάδ' ἦν ὕποπτα μέν,</TextUnit>
    <TextUnit id="1310" loc="1335">ἤρεσκε μέντοι σοῖσι προσπόλοις, ἄναξ.</TextUnit>
    <TextUnit id="1311" loc="1336">χρόνῳ δ', ἵν' ἡμῖν δρᾶν τι δὴ δοκοῖ πλέον,</TextUnit>
    <TextUnit id="1312" loc="1337">ἀνωλόλυξε καὶ κατῇδε βάρβαρα</TextUnit>
    <TextUnit id="1313" loc="1338">μέλη μαγεύους', ὡς φόνον νίζουσα δή.</TextUnit>
    <TextUnit id="1314" loc="1339">ἐπεὶ δὲ δαρὸν ἦμεν ἥμενοι χρόνον,</TextUnit>
    <TextUnit id="1315" loc="1340">ἐσῆλθεν ἡμᾶς μὴ λυθέντες οἱ ξένοι</TextUnit>
    <TextUnit id="1316" loc="1341">κτάνοιεν αὐτὴν δραπέται τ' οἰχοίατο.</TextUnit>
    <TextUnit id="1317" loc="1342">φόβῳ δ' ἃ μὴ χρῆν εἰσορᾶν καθήμεθα</TextUnit>
    <TextUnit id="1318" loc="1343">σιγῇ: τέλος δὲ πᾶσιν ἦν αὑτὸς λόγος</TextUnit>
    <TextUnit id="1319" loc="1344">στείχειν ἵν' ἦσαν, καίπερ οὐκ ἐωμένοις.</TextUnit>
    <TextUnit id="1320" loc="1345">κἀνταῦθ' ὁρῶμεν ̔Ελλάδος νεὼς σκάφος</TextUnit>
    <TextUnit id="1321" loc="1346">ταρσῷ κατήρει πίτυλον ἐπτερωμένον,</TextUnit>
    <TextUnit id="1322" loc="1347">ναύτας τε πεντήκοντ' ἐπὶ σκαλμῶν πλάτας</TextUnit>
    <TextUnit id="1323" loc="1348">ἔχοντας, ἐκ δεσμῶν δὲ τοὺς νεανίας</TextUnit>
    <TextUnit id="1324" loc="1349">ἐλευθέρους πρύμνηθεν ἑστῶτας νεώς.</TextUnit>
    <TextUnit id="1325" loc="1350">κοντοῖς δὲ πρῷραν εἶχον, οἳ δ' ἐπωτίδων</TextUnit>
    <TextUnit id="1326" loc="1351">ἄγκυραν ἐξανῆπτον: οἳ δέ, κλίμακας</TextUnit>
    <TextUnit id="1327" loc="1352">σπεύδοντες, ἦγον διὰ χερῶν πρυμνήσια,</TextUnit>
    <TextUnit id="1328" loc="1353">πόντῳ δὲ δόντες τοῖν ξένοιν καθίεσαν.</TextUnit>
    <TextUnit id="1329" loc="1354">ἡμεῖς δ' ἀφειδήσαντες, ὡς ἐσείδομεν</TextUnit>
    <TextUnit id="1330" loc="1355">δόλια τεχνήματ', εἰχόμεσθα τῆς ξένης</TextUnit>
    <TextUnit id="1331" loc="1356">πρυμνησίων τε, καὶ δι' εὐθυντηρίας</TextUnit>
    <TextUnit id="1332" loc="1357">οἴακας ἐξῃροῦμεν εὐπρύμνου νεώς.</TextUnit>
    <TextUnit id="1333" loc="1358">λόγοι δ' ἐχώρουν: Τίνι λόγῳ πορθμεύετε</TextUnit>
    <TextUnit id="1334" loc="1359">κλέπτοντες ἐκ γῆς ξόανα καὶ θυηπόλους;</TextUnit>
    <TextUnit id="1335" loc="1360">τίνος τίς ὢν σὺ τήνδ' ἀπεμπολᾷς χθονός;</TextUnit>
    <TextUnit id="1336" loc="1361">ὁ δ' εἶπ': ̓Ορέστης, τῆσδ' ὅμαιμος, ὡς μάθῃς,</TextUnit>
    <TextUnit id="1337" loc="1362">̓Αγαμέμνονος παῖς, τήνδ' ἐμὴν κομίζομαι</TextUnit>
    <TextUnit id="1338" loc="1363">λαβὼν ἀδελφήν, ἣν ἀπώλες' ἐκ δόμων.</TextUnit>
    <TextUnit id="1339" loc="1364">ἀλλ' οὐδὲν ἧσσον εἰχόμεσθα τῆς ξένης</TextUnit>
    <TextUnit id="1340" loc="1365">καὶ πρὸς σὲ ἕπεσθαι διεβιαζόμεσθά νιν:</TextUnit>
    <TextUnit id="1341" loc="1366">ὅθεν τὰ δεινὰ πλήγματ' ἦν γενειάδων.</TextUnit>
    <TextUnit id="1342" loc="1367">κεῖνοί τε γὰρ σίδηρον οὐκ εἶχον χεροῖν</TextUnit>
    <TextUnit id="1343" loc="1368">ἡμεῖς τε: πυγμαί τ' ἦσαν ἐγκροτούμεναι,</TextUnit>
    <TextUnit id="1344" loc="1369">καὶ κῶλ' ἀπ' ἀμφοῖν τοῖν νεανίαιν ἅμα</TextUnit>
    <TextUnit id="1345" loc="1370">ἐς πλευρὰ καὶ πρὸς ἧπαρ ἠκοντίζετο,</TextUnit>
    <TextUnit id="1346" loc="1371">ὡς τῷ ξυνάπτειν καὶ συναποκαμεῖν μέλη.</TextUnit>
    <TextUnit id="1347" loc="1372">δεινοῖς δὲ σημάντροισιν ἐσφραγισμένοι</TextUnit>
    <TextUnit id="1348" loc="1373">ἐφεύγομεν πρὸς κρημνόν, οἳ μὲν ἐν κάρᾳ</TextUnit>
    <TextUnit id="1349" loc="1374">κάθαιμ' ἔχοντες τραύμαθ', οἳ δ' ἐν ὄμμασιν:</TextUnit>
    <TextUnit id="1350" loc="1375">ὄχθοις δ' ἐπισταθέντες εὐλαβεστέρως</TextUnit>
    <TextUnit id="1351" loc="1376">ἐμαρνάμεσθα καὶ πέτρους ἐβάλλομεν.</TextUnit>
    <TextUnit id="1352" loc="1377">ἀλλ' εἶργον ἡμᾶς τοξόται πρύμνης ἔπι</TextUnit>
    <TextUnit id="1353" loc="1378">σταθέντες ἰοῖς, ὥστ' ἀναστεῖλαι πρόσω.</TextUnit>
    <TextUnit id="1354" loc="1379">κἀν τῷδε — δεινὸς γὰρ κλύδων ὤκειλε ναῦν</TextUnit>
    <TextUnit id="1355" loc="1380">πρὸς γῆν, φόβος δ' ἦν παρθένῳ τέγξαι πόδα —</TextUnit>
    <TextUnit id="1356" loc="1381">λαβὼν ̓Ορέστης ὦμον εἰς ἀριστερόν,</TextUnit>
    <TextUnit id="1357" loc="1382">βὰς ἐς θάλασσαν κἀπὶ κλίμακος θορών,</TextUnit>
    <TextUnit id="1358" loc="1383">ἔθηκ' ἀδελφὴν ἐντὸς εὐσήμου νεώς,</TextUnit>
    <TextUnit id="1359" loc="1384">τό τ' οὐρανοῦ πέσημα, τῆς Διὸς κόρης</TextUnit>
    <TextUnit id="1360" loc="1385">ἄγαλμα. ναὸς δ' ἐκ μέσης ἐφθέγξατο</TextUnit>
    <TextUnit id="1361" loc="1386">βοή τις: ὦ γῆς ̔Ελλάδος ναῦται, νεὼς</TextUnit>
    <TextUnit id="1362" loc="1387">λάβεσθε κώπαις ῥόθιά τ' ἐκλευκαίνετε:</TextUnit>
    <TextUnit id="1363" loc="1388">ἔχομεν γὰρ ὧνπερ οὕνεκ' ἄξενον πόρον</TextUnit>
    <TextUnit id="1364" loc="1389">Συμπληγάδων ἔσωθεν εἰσεπλεύσαμεν.</TextUnit>
    <TextUnit id="1365" loc="1390">οἳ δὲ στεναγμὸν ἡδὺν ἐκβρυχώμενοι</TextUnit>
    <TextUnit id="1366" loc="1391">ἔπαισαν ἅλμην. ναῦς δ', ἕως μὲν ἐντὸς ἦν</TextUnit>
    <TextUnit id="1367" loc="1392">λιμένος, ἐχώρει στόμια, διαπερῶσα δὲ</TextUnit>
    <TextUnit id="1368" loc="1393">λάβρῳ κλύδωνι συμπεσοῦς' ἠπείγετο:</TextUnit>
    <TextUnit id="1369" loc="1394">δεινὸς γὰρ ἐλθὼν ἄνεμος ἐξαίφνης νεὼς</TextUnit>
    <TextUnit id="1370" loc="1395">ὠθεῖ παλίμπρυμν' ἱστί': οἳ δ' ἐκαρτέρουν</TextUnit>
    <TextUnit id="1371" loc="1396">πρὸς κῦμα λακτίζοντες: ἐς δὲ γῆν πάλιν</TextUnit>
    <TextUnit id="1372" loc="1397">κλύδων παλίρρους ἦγε ναῦν. σταθεῖσα δὲ</TextUnit>
    <TextUnit id="1373" loc="1398">̓Αγαμέμνονος παῖς ηὔξατ': ὦ Λητοῦς κόρη</TextUnit>
    <TextUnit id="1374" loc="1399">σῷσόν με τὴν σὴν ἱερέαν πρὸς ̔Ελλάδα</TextUnit>
    <TextUnit id="1375" loc="1400">ἐκ βαρβάρου γῆς καὶ κλοπαῖς σύγγνωθ' ἐμαῖς.</TextUnit>
    <TextUnit id="1376" loc="1401">φιλεῖς δὲ καὶ σὺ σὸν κασίγνητον, θεά:</TextUnit>
    <TextUnit id="1377" loc="1402">φιλεῖν δὲ κἀμὲ τοὺς ὁμαίμονας δόκει.</TextUnit>
    <TextUnit id="1378" loc="1403">ναῦται δ' ἐπευφήμησαν εὐχαῖσιν κόρης</TextUnit>
    <TextUnit id="1379" loc="1404">παιᾶνα, γυμνὰς ἐκ πέπλων ἐπωμίδας</TextUnit>
    <TextUnit id="1380" loc="1405">κώπῃ προσαρμόσαντες ἐκ κελεύσματος.</TextUnit>
    <TextUnit id="1381" loc="1406">μᾶλλον δὲ μᾶλλον πρὸς πέτρας ᾔει σκάφος:</TextUnit>
    <TextUnit id="1382" loc="1407">χὣ μέν τις ἐς θάλασσαν ὡρμήθη ποσίν,</TextUnit>
    <TextUnit id="1383" loc="1408">ἄλλος δὲ πλεκτὰς ἐξανῆπτεν ἀγκύλας.</TextUnit>
    <TextUnit id="1384" loc="1409">κἀγὼ μὲν εὐθὺς πρὸς σὲ δεῦρ' ἀπεστάλην,</TextUnit>
    <TextUnit id="1385" loc="1410">σοὶ τὰς ἐκεῖθεν σημανῶν, ἄναξ, τύχας.</TextUnit>
    <TextUnit id="1386" loc="1411">ἀλλ' ἕρπε, δεσμὰ καὶ βρόχους λαβὼν χεροῖν:</TextUnit>
    <TextUnit id="1387" loc="1412">εἰ μὴ γὰρ οἶδμα νήνεμον γενήσεται,</TextUnit>
    <TextUnit id="1388" loc="1413">οὐκ ἔστιν ἐλπὶς τοῖς ξένοις σωτηρίας.</TextUnit>
    <TextUnit id="1389" loc="1414">πόντου δ' ἀνάκτωρ ̓́Ιλιόν τ' ἐπισκοπεῖ</TextUnit>
    <TextUnit id="1390" loc="1415">σεμνὸς Ποσειδῶν, Πελοπίδαις ἐναντίος,</TextUnit>
    <TextUnit id="1391" loc="1416">καὶ νῦν παρέξει τὸν ̓Αγαμέμνονος γόνον</TextUnit>
    <TextUnit id="1392" loc="1417">σοὶ καὶ πολίταις, ὡς ἔοικεν, ἐν χεροῖν</TextUnit>
    <TextUnit id="1393" loc="1418">λαβεῖν, ἀδελφήν θ', ἣ φόνον τὸν Αὐλίδι</TextUnit>
    <TextUnit id="1394" loc="1419">ἀμνημόνευτον θεᾷ προδοῦς' ἁλίσκεται.</TextUnit>
    <TextUnit id="1395" loc="1420">ὦ τλῆμον ̓Ιφιγένεια, συγγόνου μέτα</TextUnit>
    <TextUnit id="1396" loc="1421">θανῇ πάλιν μολοῦσα δεσποτῶν χέρας.</TextUnit>
    <TextUnit id="1397" loc="1422">ὦ πάντες ἀστοὶ τῆσδε βαρβάρου χθονός,</TextUnit>
    <TextUnit id="1398" loc="1423">οὐκ εἶα πώλοις ἐμβαλόντες ἡνίας</TextUnit>
    <TextUnit id="1399" loc="1424">παράκτιοι δραμεῖσθε κἀκβολὰς νεὼς</TextUnit>
    <TextUnit id="1400" loc="1425">̔Ελληνίδος δέξεσθε, σὺν δὲ τῇ θεῷ</TextUnit>
    <TextUnit id="1401" loc="1426">σπεύδοντες ἄνδρας δυσσεβεῖς θηράσετε,</TextUnit>
    <TextUnit id="1402" loc="1427">οἳ δ' ὠκυπομποὺς ἕλξετ' ἐς πόντον πλάτας;</TextUnit>
    <TextUnit id="1403" loc="1428">ὡς ἐκ θαλάσσης ἔκ τε γῆς ἱππεύμασι</TextUnit>
    <TextUnit id="1404" loc="1429">λαβόντες αὐτοὺς ἢ κατὰ στύφλου πέτρας</TextUnit>
    <TextUnit id="1405" loc="1430">ῥίψωμεν, ἢ σκόλοψι πήξωμεν δέμας.</TextUnit>
    <TextUnit id="1406" loc="1431">ὑμᾶς δὲ τὰς τῶνδ' ἴστορας βουλευμάτων,</TextUnit>
    <TextUnit id="1407" loc="1432">γυναῖκες, αὖθις, ἡνίκ' ἂν σχολὴν λάβω,</TextUnit>
    <TextUnit id="1408" loc="1433">ποινασόμεσθα: νῦν δὲ τὴν προκειμένην</TextUnit>
    <TextUnit id="1409" loc="1434">σπουδὴν ἔχοντες οὐ μενοῦμεν ἥσυχοι.</TextUnit>
    <TextUnit id="1410" loc="1435">ποῖ ποῖ διωγμὸν τόνδε πορθμεύεις, ἄναξ</TextUnit>
    <TextUnit id="1411" loc="1436">Θόας; ἄκουσον τῆσδ' ̓Αθηναίας λόγους.</TextUnit>
    <TextUnit id="1412" loc="1437">παῦσαι διώκων ῥεῦμά τ' ἐξορμῶν στρατοῦ:</TextUnit>
    <TextUnit id="1413" loc="1438">πεπρωμένος γὰρ θεσφάτοισι Λοξίου</TextUnit>
    <TextUnit id="1414" loc="1439">δεῦρ' ἦλθ' ̓Ορέστης, τόν τ' ̓Ερινύων χόλον</TextUnit>
    <TextUnit id="1415" loc="1440">φεύγων ἀδελφῆς τ' ̓́Αργος ἐσπέμψων δέμας</TextUnit>
    <TextUnit id="1416" loc="1441">ἄγαλμά θ' ἱερὸν εἰς ἐμὴν ἄξων χθόνα,</TextUnit>
    <TextUnit id="1417" loc="1441a">τῶν νῦν παρόντων πημάτων ἀναψυχάς.</TextUnit>
    <TextUnit id="1418" loc="1442">πρὸς μὲν σὲ ὅδ' ἡμῖν μῦθος: ὃν δ' ἀποκτενεῖν</TextUnit>
    <TextUnit id="1419" loc="1443">δοκεῖς ̓Ορέστην ποντίῳ λαβὼν σάλῳ,</TextUnit>
    <TextUnit id="1420" loc="1444">ἤδη Ποσειδῶν χάριν ἐμὴν ἀκύμονα</TextUnit>
    <TextUnit id="1421" loc="1445">πόντου τίθησι νῶτα πορθμεύειν πλάτῃ.</TextUnit>
    <TextUnit id="1422" loc="1446">μαθὼν δ', ̓Ορέστα, τὰς ἐμὰς ἐπιστολάς —</TextUnit>
    <TextUnit id="1423" loc="1447">κλύεις γὰρ αὐδὴν καίπερ οὐ παρὼν θεᾶς —</TextUnit>
    <TextUnit id="1424" loc="1448">χώρει λαβὼν ἄγαλμα σύγγονόν τε σήν.</TextUnit>
    <TextUnit id="1425" loc="1449">ὅταν δ' ̓Αθήνας τὰς θεοδμήτους μόλῃς,</TextUnit>
    <TextUnit id="1426" loc="1450">χῶρός τις ἔστιν ̓Ατθίδος πρὸς ἐσχάτοις</TextUnit>
    <TextUnit id="1427" loc="1451">ὅροισι, γείτων δειράδος Καρυστίας,</TextUnit>
    <TextUnit id="1428" loc="1452">ἱερός, ̔Αλάς νιν οὑμὸς ὀνομάζει λεώς:</TextUnit>
    <TextUnit id="1429" loc="1453">ἐνταῦθα τεύξας ναὸν ἵδρυσαι βρέτας,</TextUnit>
    <TextUnit id="1430" loc="1454">ἐπώνυμον γῆς Ταυρικῆς πόνων τε σῶν,</TextUnit>
    <TextUnit id="1431" loc="1455">οὓς ἐξεμόχθεις περιπολῶν καθ' ̔Ελλάδα</TextUnit>
    <TextUnit id="1432" loc="1456">οἴστροις ̓Ερινύων. ̓́Αρτεμιν δέ νιν βροτοὶ</TextUnit>
    <TextUnit id="1433" loc="1457">τὸ λοιπὸν ὑμνήσουσι Ταυροπόλον θεάν.</TextUnit>
    <TextUnit id="1434" loc="1458">νόμον τε θὲς τόνδ': ὅταν ἑορτάζῃ λεώς,</TextUnit>
    <TextUnit id="1435" loc="1459">τῆς σῆς σφαγῆς ἄποιν' ἐπισχέτω ξίφος</TextUnit>
    <TextUnit id="1436" loc="1460">δέρῃ πρὸς ἀνδρὸς αἷμά τ' ἐξανιέτω,</TextUnit>
    <TextUnit id="1437" loc="1461">ὁσίας ἕκατι θεά θ' ὅπως τιμὰς ἔχῃ.</TextUnit>
    <TextUnit id="1438" loc="1462">σὲ δ' ἀμφὶ σεμνάς, ̓Ιφιγένεια, κλίμακας</TextUnit>
    <TextUnit id="1439" loc="1463">Βραυρωνίας δεῖ τῇδε κλῃδουχεῖν θεᾷ:</TextUnit>
    <TextUnit id="1440" loc="1464">οὗ καὶ τεθάψῃ κατθανοῦσα, καὶ πέπλων</TextUnit>
    <TextUnit id="1441" loc="1465">ἄγαλμά σοι θήσουσιν εὐπήνους ὑφάς,</TextUnit>
    <TextUnit id="1442" loc="1466">ἃς ἂν γυναῖκες ἐν τόκοις ψυχορραγεῖς</TextUnit>
    <TextUnit id="1443" loc="1467">λίπως' ἐν οἴκοις. τάσδε δ' ἐκπέμπειν χθονὸς</TextUnit>
    <TextUnit id="1444" loc="1468">̔Ελληνίδας γυναῖκας ἐξεφίεμαι</TextUnit>
    <TextUnit id="1445" loc="1469">γνώμης δικαίας οὕνεκ'</TextUnit>
    <TextUnit id="1446" loc="1471">ἐκσῴσασα δὲ</TextUnit>
    <TextUnit id="1447" loc="1470">καὶ πρίν ς' ̓Αρείοις ἐν πάγοις ψήφους ἴσας</TextUnit>
    <TextUnit id="1448" loc="1471">κρίνας', ̓Ορέστα: καὶ νόμισμ' ἔσται τόδε,</TextUnit>
    <TextUnit id="1449" loc="1472">νικᾶν ἰσήρεις ὅστις ἂν ψήφους λάβῃ.</TextUnit>
    <TextUnit id="1450" loc="1473">ἀλλ' ἐκκομίζου σὴν κασιγνήτην χθονός,</TextUnit>
    <TextUnit id="1451" loc="1474">̓Αγαμέμνονος παῖ. — καὶ σὺ μὴ θυμοῦ, Θόας.</TextUnit>
    <TextUnit id="1452" loc="1475">ἄνασς' ̓Αθάνα, τοῖσι τῶν θεῶν λόγοις</TextUnit>
    <TextUnit id="1453" loc="1476">ὅστις κλύων ἄπιστος, οὐκ ὀρθῶς φρονεῖ.</TextUnit>
    <TextUnit id="1454" loc="1477">ἐγὼ δ' ̓Ορέστῃ τ', εἰ φέρων βρέτας θεᾶς</TextUnit>
    <TextUnit id="1455" loc="1478">βέβηκ', ἀδελφῇ τ' οὐχὶ θυμοῦμαι: τί γὰρ</TextUnit>
    <TextUnit id="1456" loc="1479">πρὸς τοὺς σθένοντας θεοὺς ἁμιλλᾶσθαι καλόν;</TextUnit>
    <TextUnit id="1457" loc="1480">ἴτωσαν ἐς σὴν σὺν θεᾶς ἀγάλματι</TextUnit>
    <TextUnit id="1458" loc="1481">γαῖαν, καθιδρύσαιντό τ' εὐτυχῶς βρέτας.</TextUnit>
    <TextUnit id="1459" loc="1482">πέμψω δὲ καὶ τάσδ' ̔Ελλάδ' εἰς εὐδαίμονα</TextUnit>
    <TextUnit id="1460" loc="1483">γυναῖκας, ὥσπερ σὸν κέλευσμ' ἐφίεται.</TextUnit>
    <TextUnit id="1461" loc="1484">παύσω δὲ λόγχην ἣν ἐπαίρομαι ξένοις</TextUnit>
    <TextUnit id="1462" loc="1485">ναῶν τ' ἐρετμά, σοὶ τάδ' ὡς δοκεῖ, θεά.</TextUnit>
    <TextUnit id="1463" loc="1486">αἰνῶ: τὸ γὰρ χρεὼν σοῦ τε καὶ θεῶν κρατεῖ.</TextUnit>
    <TextUnit id="1464" loc="1487">ἴτ', ὦ πνοαί, ναυσθλοῦσθε τὸν ̓Αγαμέμνονος</TextUnit>
    <TextUnit id="1465" loc="1488">παῖδ' εἰς ̓Αθήνας: συμπορεύσομαι δ' ἐγὼ</TextUnit>
    <TextUnit id="1466" loc="1489">σῴζους' ἀδελφῆς τῆς ἐμῆς σεμνὸν βρέτας.</TextUnit>
    <TextUnit id="1467" loc="1490">ἴτ' ἐπ' εὐτυχίᾳ τῆς σῳζομένης</TextUnit>
    <TextUnit id="1468" loc="1491">μοίρας εὐδαίμονες ὄντες.</TextUnit>
    <TextUnit id="1469" loc="1492">ἀλλ', ὦ σεμνὴ παρά τ' ἀθανάτοις</TextUnit>
    <TextUnit id="1470" loc="1493">καὶ παρὰ θνητοῖς, Παλλὰς ̓Αθάνα,</TextUnit>
    <TextUnit id="1471" loc="1494">δράσομεν οὕτως ὡς σὺ κελεύεις.</TextUnit>
    <TextUnit id="1472" loc="1495">μάλα γὰρ τερπνὴν κἀνέλπιστον</TextUnit>
    <TextUnit id="1473" loc="1496">φήμην ἀκοαῖσι δέδεγμαι.</TextUnit>
    <TextUnit id="1474" loc="1497">— — —</TextUnit>
    <TextUnit id="1475" loc="1498">ὦ μέγα σεμνὴ Νίκη, τὸν ἐμὸν</TextUnit>
    <TextUnit id="1476" loc="1499">βίοτον κατέχοις</TextUnit>
    <TextUnit id="1477" loc="1500">καὶ μὴ λήγοις στεφανοῦσα.</TextUnit>
  </Text>
</TessDocument>
