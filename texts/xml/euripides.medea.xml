<?xml version="1.0" encoding="UTF-8"?>
<TessDocument id="euripides.medea">
  <Metadata>
    <Author>euripides</Author>
    <Display>Medea</Display>
    <Abbr>eur. medea.</Abbr>
    <Lang>grc</Lang>
    <Prose>0</Prose>
    <PrintSource>David Kovacs, Euripides, with an English translation by David Kovacs. Cambridge: Harvard University Press, forthcoming.</PrintSource>
    <DigitalSourceDisplay>Perseus</DigitalSourceDisplay>
    <DigitalSourceURL>http://www.perseus.tufts.edu/hopper/text?doc=Perseus%3atext%3a1999.01.0113</DigitalSourceURL>
    <AddedBy>Tony R. Waleszczak &amp; Jessica Micceri</AddedBy>
    <URI>urn:cts:greekLit:tlg0006.tlg003.perseus-grc1</URI>
  </Metadata>
  <Text>
    <TextUnit id="0" loc="1">Εἴθ' ὤφελ' ̓Αργοῦς μὴ διαπτάσθαι σκάφος</TextUnit>
    <TextUnit id="1" loc="2">Κόλχων ἐς αἶαν κυανέας Συμπληγάδας,</TextUnit>
    <TextUnit id="2" loc="3">μηδ' ἐν νάπαισι Πηλίου πεσεῖν ποτε</TextUnit>
    <TextUnit id="3" loc="4">τμηθεῖσα πεύκη, μηδ' ἐρετμῶσαι χέρας</TextUnit>
    <TextUnit id="4" loc="5">ἀνδρῶν ἀριστέων οἳ τὸ πάγχρυσον δέρος</TextUnit>
    <TextUnit id="5" loc="6">Πελίᾳ μετῆλθον. οὐ γὰρ ἂν δέσποιν' ἐμὴ</TextUnit>
    <TextUnit id="6" loc="7">Μήδεια πύργους γῆς ἔπλευς' ̓Ιωλκίας</TextUnit>
    <TextUnit id="7" loc="8">ἔρωτι θυμὸν ἐκπλαγεῖς' ̓Ιάσονος:</TextUnit>
    <TextUnit id="8" loc="9">οὐδ' ἂν κτανεῖν πείσασα Πελιάδας κόρας</TextUnit>
    <TextUnit id="9" loc="10">πατέρα κατῴκει τήνδε γῆν Κορινθίαν</TextUnit>
    <TextUnit id="10" loc="11">&amp;λτ;φίλων τε τῶν πρὶν ἀμπλακοῦσα καὶ πάτρας.&amp;γτ;</TextUnit>
    <TextUnit id="11" loc="12">&amp;λτ;καὶ πρὶν μὲν εἶχε κἀνθάδ' οὐ μεμπτὸν βίον&amp;γτ;</TextUnit>
    <TextUnit id="12" loc="13">ξὺν ἀνδρὶ καὶ τέκνοισιν, ἁνδάνουσα μὲν</TextUnit>
    <TextUnit id="13" loc="14">φυγὰς πολίταις ὧν ἀφίκετο χθόνα</TextUnit>
    <TextUnit id="14" loc="15">αὐτῷ τε πάντα ξυμφέρους' ̓Ιάσονι:</TextUnit>
    <TextUnit id="15" loc="16">ἥπερ μεγίστη γίγνεται σωτηρία,</TextUnit>
    <TextUnit id="16" loc="15">ὅταν γυνὴ πρὸς ἄνδρα μὴ διχοστατῇ.</TextUnit>
    <TextUnit id="17" loc="16">νῦν δ' ἐχθρὰ πάντα, καὶ νοσεῖ τὰ φίλτατα.</TextUnit>
    <TextUnit id="18" loc="17">προδοὺς γὰρ αὑτοῦ τέκνα δεσπότιν τ' ἐμὴν</TextUnit>
    <TextUnit id="19" loc="18">γάμοις ̓Ιάσων βασιλικοῖς εὐνάζεται,</TextUnit>
    <TextUnit id="20" loc="19">γήμας Κρέοντος παῖδ', ὃς αἰσυμνᾷ χθονός.</TextUnit>
    <TextUnit id="21" loc="20">Μήδεια δ' ἡ δύστηνος ἠτιμασμένη</TextUnit>
    <TextUnit id="22" loc="21">βοᾷ μὲν ὅρκους, ἀνακαλεῖ δὲ δεξιᾶς</TextUnit>
    <TextUnit id="23" loc="22">πίστιν μεγίστην, καὶ θεοὺς μαρτύρεται</TextUnit>
    <TextUnit id="24" loc="23">οἵας ἀμοιβῆς ἐξ ̓Ιάσονος κυρεῖ.</TextUnit>
    <TextUnit id="25" loc="24">κεῖται δ' ἄσιτος, σῶμ' ὑφεῖς' ἀλγηδόσιν,</TextUnit>
    <TextUnit id="26" loc="25">τὸν πάντα συντήκουσα δακρύοις χρόνον</TextUnit>
    <TextUnit id="27" loc="26">ἐπεὶ πρὸς ἀνδρὸς ᾔσθετ' ἠδικημένη,</TextUnit>
    <TextUnit id="28" loc="27">οὔτ' ὄμμ' ἐπαίρους' οὔτ' ἀπαλλάσσουσα γῆς</TextUnit>
    <TextUnit id="29" loc="28">πρόσωπον: ὡς δὲ πέτρος ἢ θαλάσσιος</TextUnit>
    <TextUnit id="30" loc="29">κλύδων ἀκούει νουθετουμένη φίλων,</TextUnit>
    <TextUnit id="31" loc="30">ἢν μή ποτε στρέψασα πάλλευκον δέρην</TextUnit>
    <TextUnit id="32" loc="31">αὐτὴ πρὸς αὑτὴν πατέρ' ἀποιμώξῃ φίλον</TextUnit>
    <TextUnit id="33" loc="32">καὶ γαῖαν οἴκους θ', οὓς προδοῦς' ἀφίκετο</TextUnit>
    <TextUnit id="34" loc="33">μετ' ἀνδρὸς ὅς σφε νῦν ἀτιμάσας ἔχει.</TextUnit>
    <TextUnit id="35" loc="34">ἔγνωκε δ' ἡ τάλαινα συμφορᾶς ὕπο</TextUnit>
    <TextUnit id="36" loc="35">οἷον πατρῴας μὴ ἀπολείπεσθαι χθονός.</TextUnit>
    <TextUnit id="37" loc="36">στυγεῖ δὲ παῖδας οὐδ' ὁρῶς' εὐφραίνεται.</TextUnit>
    <TextUnit id="38" loc="37">δέδοικα δ' αὐτὴν μή τι βουλεύσῃ νέον:</TextUnit>
    <TextUnit id="39" loc="38">βαρεῖα γὰρ φρήν, οὐδ' ἀνέξεται κακῶς</TextUnit>
    <TextUnit id="40" loc="39">πάσχους' （ἐγᾦδα τήνδε） δειμαίνω τέ νιν</TextUnit>
    <TextUnit id="41" loc="40">μὴ θηκτὸν ὤσῃ φάσγανον δι' ἥπατος</TextUnit>
    <TextUnit id="42" loc="41">[σιγῇ δόμους εἰσβᾶς', ἵν' ἔστρωται λέχος,]</TextUnit>
    <TextUnit id="43" loc="42">ἢ καὶ τυράννους τόν τε γήμαντα κτάνῃ</TextUnit>
    <TextUnit id="44" loc="43">κἄπειτα μείζω συμφορὰν λάβῃ τινά.</TextUnit>
    <TextUnit id="45" loc="44">δεινὴ γάρ: οὔτοι ῥᾳδίως γε συμβαλὼν</TextUnit>
    <TextUnit id="46" loc="45">ἔχθραν τις αὐτῇ καλλίνικος ᾄσεται.</TextUnit>
    <TextUnit id="47" loc="46">ἀλλ' οἵδε παῖδες ἐκ τρόχων πεπαυμένοι</TextUnit>
    <TextUnit id="48" loc="47">στείχουσι, μητρὸς οὐδὲν ἐννοούμενοι</TextUnit>
    <TextUnit id="49" loc="48">κακῶν: νέα γὰρ φροντὶς οὐκ ἀλγεῖν φιλεῖ.</TextUnit>
    <TextUnit id="50" loc="49">παλαιὸν οἴκων κτῆμα δεσποίνης ἐμῆς,</TextUnit>
    <TextUnit id="51" loc="50">τί πρὸς πύλαισι τήνδ' ἄγους' ἐρημίαν</TextUnit>
    <TextUnit id="52" loc="51">ἕστηκας, αὐτὴ θρεομένη σαυτῇ κακά;</TextUnit>
    <TextUnit id="53" loc="52">πῶς σοῦ μόνη Μήδεια λείπεσθαι θέλει;</TextUnit>
    <TextUnit id="54" loc="53">τέκνων ὀπαδὲ πρέσβυ τῶν ̓Ιάσονος,</TextUnit>
    <TextUnit id="55" loc="54">χρηστοῖσι δούλοις ξυμφορὰ τὰ δεσποτῶν</TextUnit>
    <TextUnit id="56" loc="55">κακῶς πίτνοντα, καὶ φρενῶν ἀνθάπτεται.</TextUnit>
    <TextUnit id="57" loc="56">ἐγὼ γὰρ ἐς τοῦτ' ἐκβέβηκ' ἀλγηδόνος</TextUnit>
    <TextUnit id="58" loc="57">ὥσθ' ἵμερός μ' ὑπῆλθε γῇ τε κοὐρανῷ</TextUnit>
    <TextUnit id="59" loc="58">λέξαι μολούσῃ δεῦρο δεσποίνης τύχας.</TextUnit>
    <TextUnit id="60" loc="59">οὔπω γὰρ ἡ τάλαινα παύεται γόων;</TextUnit>
    <TextUnit id="61" loc="60">ζηλῶ ς': ἐν ἀρχῇ πῆμα κοὐδέπω μεσοῖ.</TextUnit>
    <TextUnit id="62" loc="61">ὦ μῶρος, εἰ χρὴ δεσπότας εἰπεῖν τόδε:</TextUnit>
    <TextUnit id="63" loc="62">ὡς οὐδὲν οἶδε τῶν νεωτέρων κακῶν.</TextUnit>
    <TextUnit id="64" loc="63">τί δ' ἔστιν, ὦ γεραιέ; μὴ φθόνει φράσαι.</TextUnit>
    <TextUnit id="65" loc="64">οὐδέν: μετέγνων καὶ τὰ πρόσθ' εἰρημένα.</TextUnit>
    <TextUnit id="66" loc="65">μή, πρὸς γενείου, κρύπτε σύνδουλον σέθεν:</TextUnit>
    <TextUnit id="67" loc="66">σιγὴν γάρ, εἰ χρή, τῶνδε θήσομαι πέρι.</TextUnit>
    <TextUnit id="68" loc="67">ἤκουσά του λέγοντος, οὐ δοκῶν κλύειν,</TextUnit>
    <TextUnit id="69" loc="68">πεσσοὺς προσελθών, ἔνθα δὴ παλαίτεροι</TextUnit>
    <TextUnit id="70" loc="69">θάσσουσι, σεμνὸν ἀμφὶ Πειρήνης ὕδωρ,</TextUnit>
    <TextUnit id="71" loc="70">ὡς τούσδε παῖδας γῆς ἐλᾶν Κορινθίας</TextUnit>
    <TextUnit id="72" loc="71">σὺν μητρὶ μέλλοι τῆσδε κοίρανος χθονὸς</TextUnit>
    <TextUnit id="73" loc="72">Κρέων. ὁ μέντοι μῦθος εἰ σαφὴς ὅδε</TextUnit>
    <TextUnit id="74" loc="73">οὐκ οἶδα: βουλοίμην δ' ἂν οὐκ εἶναι τόδε.</TextUnit>
    <TextUnit id="75" loc="74">καὶ ταῦτ' ̓Ιάσων παῖδας ἐξανέξεται</TextUnit>
    <TextUnit id="76" loc="75">πάσχοντας, εἰ καὶ μητρὶ διαφορὰν ἔχει;</TextUnit>
    <TextUnit id="77" loc="76">παλαιὰ καινῶν λείπεται κηδευμάτων,</TextUnit>
    <TextUnit id="78" loc="77">κοὐκ ἔστ' ἐκεῖνος τοῖσδε δώμασιν φίλος.</TextUnit>
    <TextUnit id="79" loc="78">ἀπωλόμεσθ' ἄρ', εἰ κακὸν προσοίσομεν</TextUnit>
    <TextUnit id="80" loc="79">νέον παλαιῷ , πρὶν τόδ' ἐξηντληκέναι.</TextUnit>
    <TextUnit id="81" loc="80">ἀτὰρ σύ γ', οὐ γὰρ καιρὸς εἰδέναι τόδε</TextUnit>
    <TextUnit id="82" loc="81">δέσποιναν, ἡσύχαζε καὶ σίγα λόγον.</TextUnit>
    <TextUnit id="83" loc="82">ὦ τέκν', ἀκούεθ' οἷος εἰς ὑμᾶς πατήρ;</TextUnit>
    <TextUnit id="84" loc="83">ὄλοιτο μὲν μή: δεσπότης γάρ ἐστ' ἐμός:</TextUnit>
    <TextUnit id="85" loc="84">ἀτὰρ κακός γ' ὢν ἐς φίλους ἁλίσκεται.</TextUnit>
    <TextUnit id="86" loc="85">τίς δ' οὐχὶ θνητῶν; ἄρτι γιγνώσκεις τόδε,</TextUnit>
    <TextUnit id="87" loc="86">ὡς πᾶς τις αὑτὸν τοῦ πέλας μᾶλλον φιλεῖ,</TextUnit>
    <TextUnit id="88" loc="87">[οἱ μὲν δικαίως, οἱ δὲ καὶ κέρδους χάριν]</TextUnit>
    <TextUnit id="89" loc="88">εἰ τούσδε γ' εὐνῆς οὕνεκ' οὐ στέργει πατήρ;</TextUnit>
    <TextUnit id="90" loc="89">ἴτ', εὖ γὰρ ἔσται, δωμάτων ἔσω, τέκνα.</TextUnit>
    <TextUnit id="91" loc="90">σὺ δ' ὡς μάλιστα τούσδ' ἐρημώσας ἔχε</TextUnit>
    <TextUnit id="92" loc="91">καὶ μὴ πέλαζε μητρὶ δυσθυμουμένῃ.</TextUnit>
    <TextUnit id="93" loc="92">ἤδη γὰρ εἶδον ὄμμα νιν ταυρουμένην</TextUnit>
    <TextUnit id="94" loc="93">τοῖσδ', ὥς τι δρασείουσαν: οὐδὲ παύσεται</TextUnit>
    <TextUnit id="95" loc="94">χόλου, σάφ' οἶδα, πρὶν κατασκῆψαί τινι.</TextUnit>
    <TextUnit id="96" loc="95">ἐχθρούς γε μέντοι, μὴ φίλους, δράσειέ τι.       （ἔσωθεν）</TextUnit>
    <TextUnit id="97" loc="96">ἰώ,</TextUnit>
    <TextUnit id="98" loc="97">δύστανος ἐγὼ μελέα τε πόνων,</TextUnit>
    <TextUnit id="99" loc="98">ἰώ μοί μοι, πῶς ἂν ὀλοίμαν;</TextUnit>
    <TextUnit id="100" loc="99">τόδ' ἐκεῖνο, φίλοι παῖδες: μήτηρ</TextUnit>
    <TextUnit id="101" loc="100">κινεῖ κραδίαν, κινεῖ δὲ χόλον.</TextUnit>
    <TextUnit id="102" loc="100">σπεύδετε θᾶσσον δώματος εἴσω</TextUnit>
    <TextUnit id="103" loc="101">καὶ μὴ πελάσητ' ὄμματος ἐγγὺς</TextUnit>
    <TextUnit id="104" loc="102">μηδὲ προσέλθητ', ἀλλὰ φυλάσσεσθ'</TextUnit>
    <TextUnit id="105" loc="103">ἄγριον ἦθος στυγεράν τε φύσιν</TextUnit>
    <TextUnit id="106" loc="104">φρενὸς αὐθάδους.</TextUnit>
    <TextUnit id="107" loc="105">ἴτε νυν, χωρεῖθ' ὡς τάχος εἴσω:</TextUnit>
    <TextUnit id="108" loc="106">δῆλον ἀπ' ἀρχῆς ἐξαιρόμενον</TextUnit>
    <TextUnit id="109" loc="107">νέφος οἰμωγῆς ὡς τάχ' ἀνάψει</TextUnit>
    <TextUnit id="110" loc="108">μείζονι θυμῷ : τί ποτ' ἐργάσεται</TextUnit>
    <TextUnit id="111" loc="109">μεγαλόσπλαγχνος δυσκατάπαυστος</TextUnit>
    <TextUnit id="112" loc="110">ψυχὴ δηχθεῖσα κακοῖσιν;</TextUnit>
    <TextUnit id="113" loc="111">αἰαῖ,</TextUnit>
    <TextUnit id="114" loc="112">ἔπαθον τλάμων ἔπαθον μεγάλων</TextUnit>
    <TextUnit id="115" loc="113">ἄξι' ὀδυρμῶν. ὦ κατάρατοι</TextUnit>
    <TextUnit id="116" loc="114">παῖδες ὄλοισθε στυγερᾶς ματρὸς</TextUnit>
    <TextUnit id="117" loc="115">σὺν πατρί, καὶ πᾶς δόμος ἔρροι.</TextUnit>
    <TextUnit id="118" loc="115">ἰώ μοί μοι, ἰὼ τλήμων.</TextUnit>
    <TextUnit id="119" loc="116">τί δέ σοι παῖδες πατρὸς ἀμπλακίας</TextUnit>
    <TextUnit id="120" loc="117">μετέχουσι; τί τούσδ' ἔχθεις; οἴμοι,</TextUnit>
    <TextUnit id="121" loc="118">τέκνα, μή τι πάθηθ' ὡς ὑπεραλγῶ.</TextUnit>
    <TextUnit id="122" loc="119">δεινὰ τυράννων λήματα καί πως</TextUnit>
    <TextUnit id="123" loc="120">ὀλίγ' ἀρχόμενοι, πολλὰ κρατοῦντες</TextUnit>
    <TextUnit id="124" loc="121">χαλεπῶς ὀργὰς μεταβάλλουσιν.</TextUnit>
    <TextUnit id="125" loc="122">τὸ γὰρ εἰθίσθαι ζῆν ἐπ' ἴσοισιν</TextUnit>
    <TextUnit id="126" loc="123">κρεῖσσον: ἐμοὶ γοῦν ἐπὶ μὴ μεγάλοις</TextUnit>
    <TextUnit id="127" loc="124">ὀχυρῶς τ' εἴη καταγηράσκειν.</TextUnit>
    <TextUnit id="128" loc="125">τῶν γὰρ μετρίων πρῶτα μὲν εἰπεῖν</TextUnit>
    <TextUnit id="129" loc="126">τοὔνομα νικᾷ, χρῆσθαί τε μακρῷ</TextUnit>
    <TextUnit id="130" loc="127">λῷστα βροτοῖσιν: τὰ δ' ὑπερβάλλοντ'</TextUnit>
    <TextUnit id="131" loc="128">οὐδένα καιρὸν δύναται θνητοῖς,</TextUnit>
    <TextUnit id="132" loc="129">μείζους δ' ἄτας, ὅταν ὀργισθῇ</TextUnit>
    <TextUnit id="133" loc="130">δαίμων οἴκοις, ἀπέδωκεν.</TextUnit>
    <TextUnit id="134" loc="131">ἔκλυον φωνάν, ἔκλυον δὲ βοὰν</TextUnit>
    <TextUnit id="135" loc="132">τᾶς δυστάνου</TextUnit>
    <TextUnit id="136" loc="133">Κολχίδος: οὐδέπω ἤπιος;</TextUnit>
    <TextUnit id="137" loc="134">ἀλλ' ὦ γεραιά, λέξον. ἀπ' ἀμφιπόλου</TextUnit>
    <TextUnit id="138" loc="135">γὰρ ἔσω μελάθρου βοᾶν</TextUnit>
    <TextUnit id="139" loc="136">ἔκλυον, οὐδὲ συνήδομαι, ὦ γύναι, ἄλγεσι</TextUnit>
    <TextUnit id="140" loc="137">δώματος, ἐπεί μοι φιλία κέκραται.</TextUnit>
    <TextUnit id="141" loc="138">οὐκ εἰσὶ δόμοι: φροῦδα τάδ' ἤδη.</TextUnit>
    <TextUnit id="142" loc="140">τὸν μὲν γὰρ ἔχει λέκτρα τυράννων,</TextUnit>
    <TextUnit id="143" loc="141">ἡ δ' ἐν θαλάμοις τήκει βιοτὴν</TextUnit>
    <TextUnit id="144" loc="142">δέσποινα, φίλων οὐδενὸς οὐδὲν</TextUnit>
    <TextUnit id="145" loc="143">παραθαλπομένη φρένα μύθοις.</TextUnit>
    <TextUnit id="146" loc="144">αἰαῖ,</TextUnit>
    <TextUnit id="147" loc="145">διά μου κεφαλᾶς φλὸξ οὐρανία</TextUnit>
    <TextUnit id="148" loc="145">βαίη: τί δέ μοι ζῆν ἔτι κέρδος;</TextUnit>
    <TextUnit id="149" loc="146">φεῦ φεῦ: θανάτῳ καταλυσαίμαν</TextUnit>
    <TextUnit id="150" loc="147">βιοτὰν στυγερὰν προλιποῦσα.</TextUnit>
    <TextUnit id="151" loc="148">ἄιες, ὦ Ζεῦ καὶ γᾶ καὶ φῶς,</TextUnit>
    <TextUnit id="152" loc="149">ἀχὰν οἵαν ἁ δύστανος</TextUnit>
    <TextUnit id="153" loc="150">μέλπει νύμφα;</TextUnit>
    <TextUnit id="154" loc="151">τίς σοί ποτε τᾶς ἀπλά-</TextUnit>
    <TextUnit id="155" loc="152">του κοίτας ἔρος, ὦ ματαία;</TextUnit>
    <TextUnit id="156" loc="153">σπεύσει θανάτου τελευ-</TextUnit>
    <TextUnit id="157" loc="154">τά: μηδὲν τόδε λίσσου.</TextUnit>
    <TextUnit id="158" loc="155">εἰ δὲ σὸς πόσις</TextUnit>
    <TextUnit id="159" loc="156">καινὰ λέχη σεβί-</TextUnit>
    <TextUnit id="160" loc="157">ζει, κείνῳ τόδε μὴ χαράσσου:</TextUnit>
    <TextUnit id="161" loc="158">Ζεύς σοι τάδε συνδικήσει.</TextUnit>
    <TextUnit id="162" loc="159">μὴ λίαν</TextUnit>
    <TextUnit id="163" loc="160">τάκου δυρομένα σὸν εὐνάταν.</TextUnit>
    <TextUnit id="164" loc="160">ὦ μεγάλα Θέμι καὶ πότνι' ̓́Αρτεμι,</TextUnit>
    <TextUnit id="165" loc="161">λεύσσεθ' ἃ πάσχω, μεγάλοις ὅρκοις</TextUnit>
    <TextUnit id="166" loc="162">ἐνδησαμένα τὸν κατάρατον</TextUnit>
    <TextUnit id="167" loc="163">πόσιν; ὅν ποτ' ἐγὼ νύμφαν τ' ἐσίδοιμ'</TextUnit>
    <TextUnit id="168" loc="164">αὐτοῖς μελάθροις διακναιομένους,</TextUnit>
    <TextUnit id="169" loc="165">οἷ' ἐμὲ πρόσθεν τολμῶς' ἀδικεῖν.</TextUnit>
    <TextUnit id="170" loc="166">ὦ πάτερ, ὦ πόλις, ὧν κάσιν αἰσχρῶς</TextUnit>
    <TextUnit id="171" loc="167">τὸν ἐμὸν κτείνας' ἀπενάσθην.</TextUnit>
    <TextUnit id="172" loc="168">κλύεθ' οἷα λέγει κἀπιβοᾶται</TextUnit>
    <TextUnit id="173" loc="169">Θέμιν εὐκταίαν Ζηνός, ὃς ὅρκων</TextUnit>
    <TextUnit id="174" loc="170">θνητοῖς ταμίας νενόμισται;</TextUnit>
    <TextUnit id="175" loc="171">οὐκ ἔστιν ὅπως ἔν τινι μικρῷ</TextUnit>
    <TextUnit id="176" loc="172">δέσποινα χόλον καταπαύσει.</TextUnit>
    <TextUnit id="177" loc="173">πῶς ἂν ἐς ὄψιν τὰν ἁμετέραν</TextUnit>
    <TextUnit id="178" loc="174">ἔλθοι μύθων τ' αὐδαθέντων</TextUnit>
    <TextUnit id="179" loc="175">δέξαιτ' ὀμφάν,</TextUnit>
    <TextUnit id="180" loc="176">εἴ πως βαρύθυμον ὀρ-</TextUnit>
    <TextUnit id="181" loc="177">γὰν καὶ λῆμα φρενῶν μεθείη;</TextUnit>
    <TextUnit id="182" loc="178">μήτοι τό γ' ἐμὸν πρόθυ-</TextUnit>
    <TextUnit id="183" loc="179">μον φίλοισιν ἀπέστω.</TextUnit>
    <TextUnit id="184" loc="180">ἀλλὰ βᾶσά νιν</TextUnit>
    <TextUnit id="185" loc="180b">δεῦρο πόρευσον οἴ-</TextUnit>
    <TextUnit id="186" loc="181">κων ἔξω: φίλα καὶ τάδ' αὔδα,</TextUnit>
    <TextUnit id="187" loc="182">σπεύσασά τι πρὶν κακῶσαι</TextUnit>
    <TextUnit id="188" loc="182b">τοὺς ἔσω:</TextUnit>
    <TextUnit id="189" loc="183">πένθος γὰρ μεγάλως τόδ' ὁρμᾶται.</TextUnit>
    <TextUnit id="190" loc="184">δράσω τάδ': ἀτὰρ φόβος εἰ πείσω</TextUnit>
    <TextUnit id="191" loc="185">δέσποιναν ἐμήν:</TextUnit>
    <TextUnit id="192" loc="186">μόχθου δὲ χάριν τήνδ' ἐπιδώσω.</TextUnit>
    <TextUnit id="193" loc="187">καίτοι τοκάδος δέργμα λεαίνης</TextUnit>
    <TextUnit id="194" loc="188">ἀποταυροῦται δμωσίν, ὅταν τις</TextUnit>
    <TextUnit id="195" loc="189">μῦθον προφέρων πέλας ὁρμηθῇ.</TextUnit>
    <TextUnit id="196" loc="190">σκαιοὺς δὲ λέγων κοὐδέν τι σοφοὺς</TextUnit>
    <TextUnit id="197" loc="191">τοὺς πρόσθε βροτοὺς οὐκ ἂν ἁμάρτοις,</TextUnit>
    <TextUnit id="198" loc="192">οἵτινες ὕμνους ἐπὶ μὲν θαλίαις</TextUnit>
    <TextUnit id="199" loc="193">ἐπί τ' εἰλαπίναις καὶ παρὰ δείπνοις</TextUnit>
    <TextUnit id="200" loc="194">ηὕροντο βίῳ τερπνὰς ἀκοάς:</TextUnit>
    <TextUnit id="201" loc="195">στυγίους δὲ βροτῶν οὐδεὶς λύπας</TextUnit>
    <TextUnit id="202" loc="196">ηὕρετο μούσῃ καὶ πολυχόρδοις</TextUnit>
    <TextUnit id="203" loc="197">ᾤδαῖς παύειν, ἐξ ὧν θάνατοι</TextUnit>
    <TextUnit id="204" loc="198">δειναί τε τύχαι σφάλλουσι δόμους.</TextUnit>
    <TextUnit id="205" loc="199">καίτοι τάδε μὲν κέρδος ἀκεῖσθαι</TextUnit>
    <TextUnit id="206" loc="200">μολπαῖσι βροτούς: ἵνα δ' εὔδειπνοι</TextUnit>
    <TextUnit id="207" loc="201">δαῖτες, τί μάτην τείνουσι βοήν;</TextUnit>
    <TextUnit id="208" loc="202">τὸ παρὸν γὰρ ἔχει τέρψιν ἀφ' αὑτοῦ</TextUnit>
    <TextUnit id="209" loc="203">δαιτὸς πλήρωμα βροτοῖσιν.</TextUnit>
    <TextUnit id="210" loc="205">ἰαχὰν ἄιον πολύστονον</TextUnit>
    <TextUnit id="211" loc="206">γόων, λιγυρὰ δ' ἄχεα μογερὰ</TextUnit>
    <TextUnit id="212" loc="207">βοᾷ τὸν ἐν λέχει προδόταν κακόνυμφον:</TextUnit>
    <TextUnit id="213" loc="208">θεοκλυτεῖ δ' ἄδικα &amp;λτ;πάθη&amp;γτ;</TextUnit>
    <TextUnit id="214" loc="209">παθοῦσα τὰν Ζηνὸς ὁρ-</TextUnit>
    <TextUnit id="215" loc="210">κίαν Θέμιν, ἅ νιν ἔβασεν</TextUnit>
    <TextUnit id="216" loc="210">̔Ελλάδ' ἐς ἀντίπορον</TextUnit>
    <TextUnit id="217" loc="211">δι' ἅλα νύχιον ἐφ' ἁλμυρὰν</TextUnit>
    <TextUnit id="218" loc="212">Πόντου κλῇδ' ἀπέρατον.</TextUnit>
    <TextUnit id="219" loc="213">Κορίνθιαι γυναῖκες, ἐξῆλθον δόμων</TextUnit>
    <TextUnit id="220" loc="215">μή μοί τι μέμψησθ': οἶδα γὰρ πολλοὺς βροτῶν</TextUnit>
    <TextUnit id="221" loc="216">σεμνοὺς γεγῶτας, τοὺς μὲν ὀμμάτων ἄπο,</TextUnit>
    <TextUnit id="222" loc="217">τοὺς δ' ἐν θυραίοις: οἱ δ' ἀφ' ἡσύχου ποδὸς</TextUnit>
    <TextUnit id="223" loc="218">δύσκλειαν ἐκτήσαντο καὶ ῥᾳθυμίαν.</TextUnit>
    <TextUnit id="224" loc="219">δίκη γὰρ οὐκ ἔνεστ' ἐν ὀφθαλμοῖς βροτῶν,</TextUnit>
    <TextUnit id="225" loc="220">ὅστις πρὶν ἀνδρὸς σπλάγχνον ἐκμαθεῖν σαφῶς</TextUnit>
    <TextUnit id="226" loc="221">στυγεῖ δεδορκώς, οὐδὲν ἠδικημένος.</TextUnit>
    <TextUnit id="227" loc="222">χρὴ δὲ ξένον μὲν κάρτα προσχωρεῖν πόλει:</TextUnit>
    <TextUnit id="228" loc="223">οὐδ' ἀστὸν ᾔνες' ὅστις αὐθάδης γεγὼς</TextUnit>
    <TextUnit id="229" loc="224">πικρὸς πολίταις ἐστὶν ἀμαθίας ὕπο.</TextUnit>
    <TextUnit id="230" loc="225">ἐμοὶ δ' ἄελπτον πρᾶγμα προσπεσὸν τόδε</TextUnit>
    <TextUnit id="231" loc="226">ψυχὴν διέφθαρκ': οἴχομαι δὲ καὶ βίου</TextUnit>
    <TextUnit id="232" loc="227">χάριν μεθεῖσα κατθανεῖν χρῄζω, φίλαι.</TextUnit>
    <TextUnit id="233" loc="228">ἐν ᾧ γὰρ ἦν μοι πάντα, γιγνώσκω καλῶς,</TextUnit>
    <TextUnit id="234" loc="229">κάκιστος ἀνδρῶν ἐκβέβηχ' οὑμὸς πόσις.</TextUnit>
    <TextUnit id="235" loc="230">πάντων δ' ὅς' ἔστ' ἔμψυχα καὶ γνώμην ἔχει</TextUnit>
    <TextUnit id="236" loc="231">γυναῖκές ἐσμεν ἀθλιώτατον φυτόν:</TextUnit>
    <TextUnit id="237" loc="232">ἃς πρῶτα μὲν δεῖ χρημάτων ὑπερβολῇ</TextUnit>
    <TextUnit id="238" loc="233">πόσιν πρίασθαι, δεσπότην τε σώματος</TextUnit>
    <TextUnit id="239" loc="234">[λαβεῖν: κακοῦ γὰρ τοῦτ' ἔτ' ἄλγιον κακόν].</TextUnit>
    <TextUnit id="240" loc="235">κἀν τῷδ' ἀγὼν μέγιστος, ἢ κακὸν λαβεῖν</TextUnit>
    <TextUnit id="241" loc="236">ἢ χρηστόν: οὐ γὰρ εὐκλεεῖς ἀπαλλαγαὶ</TextUnit>
    <TextUnit id="242" loc="237">γυναιξὶν οὐδ' οἷόν τ' ἀνήνασθαι πόσιν.</TextUnit>
    <TextUnit id="243" loc="238">ἐς καινὰ δ' ἤθη καὶ νόμους ἀφιγμένην</TextUnit>
    <TextUnit id="244" loc="239">δεῖ μάντιν εἶναι, μὴ μαθοῦσαν οἴκοθεν,</TextUnit>
    <TextUnit id="245" loc="240">ὅπως ἄριστα χρήσεται ξυνευνέτῃ.</TextUnit>
    <TextUnit id="246" loc="241">κἂν μὲν τάδ' ἡμῖν ἐκπονουμέναισιν εὖ</TextUnit>
    <TextUnit id="247" loc="242">πόσις ξυνοικῇ μὴ βίᾳ φέρων ζυγόν,</TextUnit>
    <TextUnit id="248" loc="243">ζηλωτὸς αἰών: εἰ δὲ μή, θανεῖν χρεών.</TextUnit>
    <TextUnit id="249" loc="244">ἀνὴρ δ', ὅταν τοῖς ἔνδον ἄχθηται ξυνών,</TextUnit>
    <TextUnit id="250" loc="245">ἔξω μολὼν ἔπαυσε καρδίαν ἄσης</TextUnit>
    <TextUnit id="251" loc="246">[ἢ πρὸς φίλον τιν' ἢ πρὸς ἥλικα τραπείς]:</TextUnit>
    <TextUnit id="252" loc="247">ἡμῖν δ' ἀνάγκη πρὸς μίαν ψυχὴν βλέπειν.</TextUnit>
    <TextUnit id="253" loc="248">λέγουσι δ' ἡμᾶς ὡς ἀκίνδυνον βίον</TextUnit>
    <TextUnit id="254" loc="249">ζῶμεν κατ' οἴκους, οἱ δὲ μάρνανται δορί,</TextUnit>
    <TextUnit id="255" loc="250">κακῶς φρονοῦντες: ὡς τρὶς ἂν παρ' ἀσπίδα</TextUnit>
    <TextUnit id="256" loc="251">στῆναι θέλοιμ' ἂν μᾶλλον ἢ τεκεῖν ἅπαξ.</TextUnit>
    <TextUnit id="257" loc="252">ἀλλ' οὐ γὰρ αὑτὸς πρὸς σὲ κἄμ' ἥκει λόγος:</TextUnit>
    <TextUnit id="258" loc="253">σοὶ μὲν πόλις θ' ἥδ' ἐστὶ καὶ πατρὸς δόμοι</TextUnit>
    <TextUnit id="259" loc="254">βίου τ' ὄνησις καὶ φίλων συνουσία,</TextUnit>
    <TextUnit id="260" loc="255">ἐγὼ δ' ἔρημος ἄπολις οὖς' ὑβρίζομαι</TextUnit>
    <TextUnit id="261" loc="256">πρὸς ἀνδρός, ἐκ γῆς βαρβάρου λελῃσμένη,</TextUnit>
    <TextUnit id="262" loc="257">οὐ μητέρ', οὐκ ἀδελφόν, οὐχὶ συγγενῆ</TextUnit>
    <TextUnit id="263" loc="258">μεθορμίσασθαι τῆσδ' ἔχουσα συμφορᾶς.</TextUnit>
    <TextUnit id="264" loc="259">τοσοῦτον οὖν σου τυγχάνειν βουλήσομαι,</TextUnit>
    <TextUnit id="265" loc="260">ἤν μοι πόρος τις μηχανή τ' ἐξευρεθῇ</TextUnit>
    <TextUnit id="266" loc="261">πόσιν δίκην τῶνδ' ἀντιτείσασθαι κακῶν</TextUnit>
    <TextUnit id="267" loc="262">[τὸν δόντα τ' αὐτῷ θυγατέρ' ἥ τ' ἐγήματο],</TextUnit>
    <TextUnit id="268" loc="263">σιγᾶν. γυνὴ γὰρ τἄλλα μὲν φόβου πλέα</TextUnit>
    <TextUnit id="269" loc="264">κακή τ' ἐς ἀλκὴν καὶ σίδηρον εἰσορᾶν:</TextUnit>
    <TextUnit id="270" loc="265">ὅταν δ' ἐς εὐνὴν ἠδικημένη κυρῇ,</TextUnit>
    <TextUnit id="271" loc="266">οὐκ ἔστιν ἄλλη φρὴν μιαιφονωτέρα.</TextUnit>
    <TextUnit id="272" loc="267">δράσω τάδ': ἐνδίκως γὰρ ἐκτείσῃ πόσιν,</TextUnit>
    <TextUnit id="273" loc="268">Μήδεια. πενθεῖν δ' οὔ σε θαυμάζω τύχας.</TextUnit>
    <TextUnit id="274" loc="269">ὁρῶ δὲ καὶ Κρέοντα, τῆσδ' ἄνακτα γῆς,</TextUnit>
    <TextUnit id="275" loc="270">στείχοντα, καινῶν ἄγγελον βουλευμάτων.</TextUnit>
    <TextUnit id="276" loc="271">σὲ τὴν σκυθρωπὸν καὶ πόσει θυμουμένην,</TextUnit>
    <TextUnit id="277" loc="272">Μήδει', ἀνεῖπον τῆσδε γῆς ἔξω περᾶν</TextUnit>
    <TextUnit id="278" loc="273">φυγάδα, λαβοῦσαν δισσὰ σὺν σαυτῇ τέκνα,</TextUnit>
    <TextUnit id="279" loc="274">καὶ μή τι μέλλειν: ὡς ἐγὼ βραβεὺς λόγου</TextUnit>
    <TextUnit id="280" loc="275">τοῦδ' εἰμί, κοὐκ ἄπειμι πρὸς δόμους πάλιν</TextUnit>
    <TextUnit id="281" loc="276">πρὶν ἄν σε γαίας τερμόνων ἔξω βάλω.</TextUnit>
    <TextUnit id="282" loc="277">αἰαῖ: πανώλης ἡ τάλαιν' ἀπόλλυμαι:</TextUnit>
    <TextUnit id="283" loc="278">ἐχθροὶ γὰρ ἐξιᾶσι πάντα δὴ κάλων,</TextUnit>
    <TextUnit id="284" loc="279">κοὐκ ἔστιν ἄτης εὐπρόσοιστος ἔκβασις.</TextUnit>
    <TextUnit id="285" loc="280">ἐρήσομαι δὲ καὶ κακῶς πάσχους' ὅμως:</TextUnit>
    <TextUnit id="286" loc="281">τίνος μ' ἕκατι γῆς ἀποστέλλεις, Κρέον;</TextUnit>
    <TextUnit id="287" loc="282">δέδοικά ς' （οὐδὲν δεῖ παραμπίσχειν λόγους）</TextUnit>
    <TextUnit id="288" loc="283">μή μοί τι δράσῃς παῖδ' ἀνήκεστον κακόν.</TextUnit>
    <TextUnit id="289" loc="284">συμβάλλεται δὲ πολλὰ τοῦδε δείγματα:</TextUnit>
    <TextUnit id="290" loc="285">σοφὴ πέφυκας καὶ κακῶν πολλῶν ἴδρις,</TextUnit>
    <TextUnit id="291" loc="286">λυπῇ δὲ λέκτρων ἀνδρὸς ἐστερημένη.</TextUnit>
    <TextUnit id="292" loc="287">κλύω δ' ἀπειλεῖν ς', ὡς ἀπαγγέλλουσί μοι,</TextUnit>
    <TextUnit id="293" loc="288">τὸν δόντα καὶ γήμαντα καὶ γαμουμένην</TextUnit>
    <TextUnit id="294" loc="289">δράσειν τι. ταῦτ' οὖν πρὶν παθεῖν φυλάξομαι.</TextUnit>
    <TextUnit id="295" loc="290">κρεῖσσον δέ μοι νῦν πρός ς' ἀπεχθέσθαι, γύναι,</TextUnit>
    <TextUnit id="296" loc="291">ἢ μαλθακισθένθ' ὕστερον μεταστένειν.</TextUnit>
    <TextUnit id="297" loc="292">φεῦ φεῦ.</TextUnit>
    <TextUnit id="298" loc="293">οὐ νῦν με πρῶτον ἀλλὰ πολλάκις, Κρέον,</TextUnit>
    <TextUnit id="299" loc="294">ἔβλαψε δόξα μεγάλα τ' εἴργασται κακά.</TextUnit>
    <TextUnit id="300" loc="295">χρὴ δ' οὔποθ' ὅστις ἀρτίφρων πέφυκ' ἀνὴρ</TextUnit>
    <TextUnit id="301" loc="295">παῖδας περισσῶς ἐκδιδάσκεσθαι σοφούς:</TextUnit>
    <TextUnit id="302" loc="296">χωρὶς γὰρ ἄλλης ἧς ἔχουσιν ἀργίας</TextUnit>
    <TextUnit id="303" loc="297">φθόνον πρὸς ἀστῶν ἀλφάνουσι δυσμενῆ.</TextUnit>
    <TextUnit id="304" loc="298">σκαιοῖσι μὲν γὰρ καινὰ προσφέρων σοφὰ</TextUnit>
    <TextUnit id="305" loc="299">δόξεις ἀχρεῖος κοὐ σοφὸς πεφυκέναι:</TextUnit>
    <TextUnit id="306" loc="300">τῶν δ' αὖ δοκούντων εἰδέναι τι ποικίλον</TextUnit>
    <TextUnit id="307" loc="301">κρείσσων νομισθεὶς ἐν πόλει λυπρὸς φανῇ.</TextUnit>
    <TextUnit id="308" loc="302">ἐγὼ δὲ καὐτὴ τῆσδε κοινωνῶ τύχης:</TextUnit>
    <TextUnit id="309" loc="303">σοφὴ γὰρ οὖσα, τοῖς μέν εἰμ' ἐπίφθονος,</TextUnit>
    <TextUnit id="310" loc="304">[τοῖς δ' ἡσυχαία, τοῖς δὲ θατέρου τρόπου,</TextUnit>
    <TextUnit id="311" loc="305">τοῖς δ' αὖ προσάντης: εἰμὶ δ' οὐκ ἄγαν σοφή,]</TextUnit>
    <TextUnit id="312" loc="306">σὺ δ' αὖ φοβῇ με: μὴ τί πλημμελὲς πάθῃς;</TextUnit>
    <TextUnit id="313" loc="307">οὐχ ὧδ' ἔχει μοι, μὴ τρέσῃς ἡμᾶς, Κρέον,</TextUnit>
    <TextUnit id="314" loc="308">ὥστ' ἐς τυράννους ἄνδρας ἐξαμαρτάνειν.</TextUnit>
    <TextUnit id="315" loc="309">σὺ γὰρ τί μ' ἠδίκηκας; ἐξέδου κόρην</TextUnit>
    <TextUnit id="316" loc="310">ὅτῳ σε θυμὸς ἦγεν. ἀλλ' ἐμὸν πόσιν</TextUnit>
    <TextUnit id="317" loc="311">μισῶ: σὺ δ', οἶμαι, σωφρονῶν ἔδρας τάδε.</TextUnit>
    <TextUnit id="318" loc="312">καὶ νῦν τὸ μὲν σὸν οὐ φθονῶ καλῶς ἔχειν:</TextUnit>
    <TextUnit id="319" loc="313">νυμφεύετ', εὖ πράσσοιτε: τήνδε δὲ χθόνα</TextUnit>
    <TextUnit id="320" loc="314">ἐᾶτέ μ' οἰκεῖν. καὶ γὰρ ἠδικημένοι</TextUnit>
    <TextUnit id="321" loc="315">σιγησόμεσθα, κρεισσόνων νικώμενοι.</TextUnit>
    <TextUnit id="322" loc="316">λέγεις ἀκοῦσαι μαλθάκ', ἀλλ' ἔσω φρενῶν</TextUnit>
    <TextUnit id="323" loc="317">ὀρρωδία μοι μή τι βουλεύσῃς κακόν,</TextUnit>
    <TextUnit id="324" loc="318">τοσῷδε δ' ἧσσον ἢ πάρος πέποιθά σοι:</TextUnit>
    <TextUnit id="325" loc="319">γυνὴ γὰρ ὀξύθυμος, ὡς δ' αὔτως ἀνήρ,</TextUnit>
    <TextUnit id="326" loc="320">ῥᾴων φυλάσσειν ἢ σιωπηλὸς σοφή.</TextUnit>
    <TextUnit id="327" loc="321">ἀλλ' ἔξιθ' ὡς τάχιστα, μὴ λόγους λέγε:</TextUnit>
    <TextUnit id="328" loc="322">ὡς ταῦτ' ἄραρε, κοὐκ ἔχεις τέχνην ὅπως</TextUnit>
    <TextUnit id="329" loc="323">μενεῖς παρ' ἡμῖν οὖσα δυσμενὴς ἐμοί.</TextUnit>
    <TextUnit id="330" loc="324">μή, πρός σε γονάτων τῆς τε νεογάμου κόρης.</TextUnit>
    <TextUnit id="331" loc="325">λόγους ἀναλοῖς: οὐ γὰρ ἂν πείσαις ποτέ.</TextUnit>
    <TextUnit id="332" loc="326">ἀλλ' ἐξελᾷς με κοὐδὲν αἰδέσῃ λιτάς;</TextUnit>
    <TextUnit id="333" loc="327">φιλῶ γὰρ οὐ σὲ μᾶλλον ἢ δόμους ἐμούς.</TextUnit>
    <TextUnit id="334" loc="328">ὦ πατρίς, ὥς σου κάρτα νῦν μνείαν ἔχω.</TextUnit>
    <TextUnit id="335" loc="329">πλὴν γὰρ τέκνων ἔμοιγε φίλτατον πολύ.</TextUnit>
    <TextUnit id="336" loc="330">φεῦ φεῦ, βροτοῖς ἔρωτες ὡς κακὸν μέγα.</TextUnit>
    <TextUnit id="337" loc="331">ὅπως ἄν, οἶμαι, καὶ παραστῶσιν τύχαι.</TextUnit>
    <TextUnit id="338" loc="332">Ζεῦ, μὴ λάθοι σε τῶνδ' ὃς αἴτιος κακῶν.</TextUnit>
    <TextUnit id="339" loc="333">ἕρπ', ὦ ματαία, καί μ' ἀπάλλαξον πόνων.</TextUnit>
    <TextUnit id="340" loc="334">πονοῦμεν ἡμεῖς κοὐ πόνων κεχρήμεθα.</TextUnit>
    <TextUnit id="341" loc="335">τάχ' ἐξ ὀπαδῶν χειρὸς ὠσθήσῃ βίᾳ.</TextUnit>
    <TextUnit id="342" loc="336">μὴ δῆτα τοῦτό γ', ἀλλά ς' ἄντομαι, Κρέον.</TextUnit>
    <TextUnit id="343" loc="337">ὄχλον παρέξεις, ὡς ἔοικας, ὦ γύναι.</TextUnit>
    <TextUnit id="344" loc="338">φευξούμεθ': οὐ τοῦθ' ἱκέτευσα σοῦ τυχεῖν.</TextUnit>
    <TextUnit id="345" loc="339">τί δαὶ βιάζῃ κοὐκ ἀπαλλάσσῃ χερός;</TextUnit>
    <TextUnit id="346" loc="340">μίαν με μεῖναι τήνδ' ἔασον ἡμέραν</TextUnit>
    <TextUnit id="347" loc="341">καὶ ξυμπερᾶναι φροντίδ' ᾗ φευξούμεθα,</TextUnit>
    <TextUnit id="348" loc="342">παισίν τ' ἀφορμὴν τοῖς ἐμοῖς, ἐπεὶ πατὴρ</TextUnit>
    <TextUnit id="349" loc="343">οὐδὲν προτιμᾷ, μηχανήσασθαί τινα.</TextUnit>
    <TextUnit id="350" loc="344">οἴκτιρε δ' αὐτούς: καὶ σύ τοι παίδων πατὴρ</TextUnit>
    <TextUnit id="351" loc="345">πέφυκας: εἰκὸς δέ σφιν εὔνοιάν ς' ἔχειν.</TextUnit>
    <TextUnit id="352" loc="346">τοὐμοῦ γὰρ οὔ μοι φροντίς, εἰ φευξούμεθα,</TextUnit>
    <TextUnit id="353" loc="347">κείνους δὲ κλαίω συμφορᾷ κεχρημένους.</TextUnit>
    <TextUnit id="354" loc="348">ἥκιστα τοὐμὸν λῆμ' ἔφυ τυραννικόν,</TextUnit>
    <TextUnit id="355" loc="349">αἰδούμενος δὲ πολλὰ δὴ διέφθορα:</TextUnit>
    <TextUnit id="356" loc="350">καὶ νῦν ὁρῶ μὲν ἐξαμαρτάνων, γύναι,</TextUnit>
    <TextUnit id="357" loc="351">ὅμως δὲ τεύξῃ τοῦδε. προυννέπω δέ σοι,</TextUnit>
    <TextUnit id="358" loc="352">εἴ ς' ἡ 'πιοῦσα λαμπὰς ὄψεται θεοῦ</TextUnit>
    <TextUnit id="359" loc="353">καὶ παῖδας ἐντὸς τῆσδε τερμόνων χθονός,</TextUnit>
    <TextUnit id="360" loc="354">θανῇ: λέλεκται μῦθος ἀψευδὴς ὅδε.</TextUnit>
    <TextUnit id="361" loc="355">νῦν δ', εἰ μένειν δεῖ, μίμν' ἐφ' ἡμέραν μίαν:</TextUnit>
    <TextUnit id="362" loc="356">οὐ γάρ τι δράσεις δεινὸν ὧν φόβος μ' ἔχει.</TextUnit>
    <TextUnit id="363" loc="357">[δύστανε γύναι,]</TextUnit>
    <TextUnit id="364" loc="358">φεῦ φεῦ, μελέα τῶν σῶν ἀχέων.</TextUnit>
    <TextUnit id="365" loc="359">ποῖ ποτε τρέψῃ; τίνα προξενίαν</TextUnit>
    <TextUnit id="366" loc="360">ἢ δόμον ἢ χθόνα σωτῆρα κακῶν</TextUnit>
    <TextUnit id="367" loc="361">ἐξευρήσεις; ὡς εἰς ἄπορόν σε κλύδωνα θεός,</TextUnit>
    <TextUnit id="368" loc="362">Μήδεια, κακῶν ἐπόρευσεν.</TextUnit>
    <TextUnit id="369" loc="363">κακῶς πέπρακται πανταχῇ: τίς ἀντερεῖ;</TextUnit>
    <TextUnit id="370" loc="365">ἀλλ' οὔτι ταύτῃ ταῦτα, μὴ δοκεῖτέ πω,</TextUnit>
    <TextUnit id="371" loc="366">&amp;λτ;μέλλει τελευτᾶν εἴ τι τῇ τέχνῃ σθένω.&amp;γτ;</TextUnit>
    <TextUnit id="372" loc="367">ἔτ' εἴς' ἀγῶνες τοῖς νεωστὶ νυμφίοις</TextUnit>
    <TextUnit id="373" loc="368">καὶ τοῖσι κηδεύσασιν οὐ σμικροὶ πόνοι.</TextUnit>
    <TextUnit id="374" loc="369">δοκεῖς γὰρ ἄν με τόνδε θωπεῦσαί ποτε</TextUnit>
    <TextUnit id="375" loc="370">εἰ μή τι κερδαίνουσαν ἢ τεχνωμένην;</TextUnit>
    <TextUnit id="376" loc="370">οὐδ' ἂν προσεῖπον οὐδ' ἂν ἡψάμην χεροῖν.</TextUnit>
    <TextUnit id="377" loc="371">ὁ δ' ἐς τοσοῦτον μωρίας ἀφίκετο,</TextUnit>
    <TextUnit id="378" loc="372">ὥστ', ἐξὸν αὐτῷ τἄμ' ἑλεῖν βουλεύματα</TextUnit>
    <TextUnit id="379" loc="373">γῆς ἐκβαλόντι, τήνδ' ἐφῆκεν ἡμέραν</TextUnit>
    <TextUnit id="380" loc="374">μεῖναί μ', ἐν ᾗ τρεῖς τῶν ἐμῶν ἐχθρῶν νεκροὺς</TextUnit>
    <TextUnit id="381" loc="375">θήσω, πατέρα τε καὶ κόρην πόσιν τ' ἐμόν.</TextUnit>
    <TextUnit id="382" loc="376">πολλὰς δ' ἔχουσα θανασίμους αὐτοῖς ὁδούς,</TextUnit>
    <TextUnit id="383" loc="377">οὐκ οἶδ' ὁποίᾳ πρῶτον ἐγχειρῶ, φίλαι:</TextUnit>
    <TextUnit id="384" loc="378">πότερον ὑφάψω δῶμα νυμφικὸν πυρί,</TextUnit>
    <TextUnit id="385" loc="379">[ἢ θηκτὸν ὤσω φάσγανον δι' ἥπατος,]</TextUnit>
    <TextUnit id="386" loc="380">σιγῇ δόμους ἐσβᾶς', ἵν' ἔστρωται λέχος;</TextUnit>
    <TextUnit id="387" loc="381">ἀλλ' ἕν τί μοι πρόσαντες: εἰ ληφθήσομαι</TextUnit>
    <TextUnit id="388" loc="382">δόμους ὑπερβαίνουσα καὶ τεχνωμένη,</TextUnit>
    <TextUnit id="389" loc="383">θανοῦσα θήσω τοῖς ἐμοῖς ἐχθροῖς γέλων.</TextUnit>
    <TextUnit id="390" loc="384">κράτιστα τὴν εὐθεῖαν, ᾗ πεφύκαμεν</TextUnit>
    <TextUnit id="391" loc="385">σοφοὶ μάλιστα, φαρμάκοις αὐτοὺς ἑλεῖν.</TextUnit>
    <TextUnit id="392" loc="386">εἶἑν: καὶ δὴ τεθνᾶσι: τίς με δέξεται πόλις;</TextUnit>
    <TextUnit id="393" loc="387">τίς γῆν ἄσυλον καὶ δόμους ἐχεγγύους</TextUnit>
    <TextUnit id="394" loc="388">ξένος παρασχὼν ῥύσεται τοὐμὸν δέμας;</TextUnit>
    <TextUnit id="395" loc="389">οὐκ ἔστι. μείνας' οὖν ἔτι σμικρὸν χρόνον,</TextUnit>
    <TextUnit id="396" loc="390">ἢν μέν τις ἡμῖν πύργος ἀσφαλὴς φανῇ,</TextUnit>
    <TextUnit id="397" loc="391">δόλῳ μέτειμι τόνδε καὶ σιγῇ φόνον:</TextUnit>
    <TextUnit id="398" loc="392">ἢν δ' ἐξελαύνῃ ξυμφορά μ' ἀμήχανος,</TextUnit>
    <TextUnit id="399" loc="393">αὐτὴ ξίφος λαβοῦσα, κεἰ μέλλω θανεῖν,</TextUnit>
    <TextUnit id="400" loc="394">κτενῶ σφε, τόλμης δ' εἶμι πρὸς τὸ καρτερόν.</TextUnit>
    <TextUnit id="401" loc="395">οὐ γὰρ μὰ τὴν δέσποιναν ἣν ἐγὼ σέβω</TextUnit>
    <TextUnit id="402" loc="396">μάλιστα πάντων καὶ ξυνεργὸν εἱλόμην,</TextUnit>
    <TextUnit id="403" loc="397">̔Εκάτην, μυχοῖς ναίουσαν ἑστίας ἐμῆς,</TextUnit>
    <TextUnit id="404" loc="398">χαίρων τις αὐτῶν τοὐμὸν ἀλγυνεῖ κέαρ.</TextUnit>
    <TextUnit id="405" loc="399">πικροὺς δ' ἐγώ σφιν καὶ λυγροὺς θήσω γάμους,</TextUnit>
    <TextUnit id="406" loc="400">πικρὸν δὲ κῆδος καὶ φυγὰς ἐμὰς χθονός.</TextUnit>
    <TextUnit id="407" loc="401">ἀλλ' εἶα φείδου μηδὲν ὧν ἐπίστασαι,</TextUnit>
    <TextUnit id="408" loc="402">Μήδεια, βουλεύουσα καὶ τεχνωμένη:</TextUnit>
    <TextUnit id="409" loc="403">ἕρπ' ἐς τὸ δεινόν: νῦν ἀγὼν εὐψυχίας.</TextUnit>
    <TextUnit id="410" loc="404">ὁρᾷς ἃ πάσχεις; οὐ γέλωτα δεῖ ς' ὀφλεῖν</TextUnit>
    <TextUnit id="411" loc="405">τοῖς Σισυφείοις τοῖσδ' ̓Ιάσονος γάμοις,</TextUnit>
    <TextUnit id="412" loc="406">γεγῶσαν ἐσθλοῦ πατρὸς ̔Ηλίου τ' ἄπο.</TextUnit>
    <TextUnit id="413" loc="407">ἐπίστασαι δέ: πρὸς δὲ καὶ πεφύκαμεν</TextUnit>
    <TextUnit id="414" loc="408">γυναῖκες, ἐς μὲν ἔσθλ' ἀμηχανώταται,</TextUnit>
    <TextUnit id="415" loc="409">κακῶν δὲ πάντων τέκτονες σοφώταται.</TextUnit>
    <TextUnit id="416" loc="410">ἄνω ποταμῶν ἱερῶν χωροῦσι παγαί,</TextUnit>
    <TextUnit id="417" loc="411">καὶ δίκα καὶ πάντα πάλιν στρέφεται:</TextUnit>
    <TextUnit id="418" loc="412">ἀνδράσι μὲν δόλιαι βουλαί, θεῶν δ'</TextUnit>
    <TextUnit id="419" loc="413">οὐκέτι πίστις ἄραρεν.</TextUnit>
    <TextUnit id="420" loc="415">τὰν δ' ἐμὰν εὔκλειαν ἔχειν βιοτὰν στρέψουσι φᾶμαι:</TextUnit>
    <TextUnit id="421" loc="416">ἔρχεται τιμὰ γυναικείῳ γένει:</TextUnit>
    <TextUnit id="422" loc="417">οὐκέτι δυσκέλαδος</TextUnit>
    <TextUnit id="423" loc="420">φάμα γυναῖκας ἕξει.</TextUnit>
    <TextUnit id="424" loc="421">μοῦσαι δὲ παλαιγενέων λήξους' ἀοιδῶν</TextUnit>
    <TextUnit id="425" loc="422">τὰν ἐμὰν ὑμνεῦσαι ἀπιστοσύναν.</TextUnit>
    <TextUnit id="426" loc="423">οὐ γὰρ ἐν ἁμετέρᾳ γνώμᾳ λύρας</TextUnit>
    <TextUnit id="427" loc="425">ὤπασε θέσπιν ἀοιδὰν</TextUnit>
    <TextUnit id="428" loc="426">Φοῖβος ἁγήτωρ μελέων: ἐπεὶ ἀντάχης' ἂν ὕμνον</TextUnit>
    <TextUnit id="429" loc="427">ἀρσένων γέννᾳ. μακρὸς δ' αἰὼν ἔχει</TextUnit>
    <TextUnit id="430" loc="428">πολλὰ μὲν ἁμετέραν</TextUnit>
    <TextUnit id="431" loc="430">ἀνδρῶν τε μοῖραν εἰπεῖν.</TextUnit>
    <TextUnit id="432" loc="431">σὺ δ' ἐκ μὲν οἴκων πατρίων ἔπλευσας</TextUnit>
    <TextUnit id="433" loc="432">μαινομένᾳ κραδίᾳ διδύμους ὁρίσασα Πόν-</TextUnit>
    <TextUnit id="434" loc="435">του πέτρας: ἐπὶ δὲ ξένᾳ</TextUnit>
    <TextUnit id="435" loc="436">ναίεις χθονί, τᾶς ἀνάν-</TextUnit>
    <TextUnit id="436" loc="437">δρου κοίτας ὀλέσασα λέκτρον,</TextUnit>
    <TextUnit id="437" loc="438">τάλαινα, φυγὰς δὲ χώ-</TextUnit>
    <TextUnit id="438" loc="438b">ρας ἄτιμος ἐλαύνῃ.</TextUnit>
    <TextUnit id="439" loc="439">βέβακε δ' ὅρκων χάρις, οὐδ' ἔτ' αἰδὼς</TextUnit>
    <TextUnit id="440" loc="440">̔Ελλάδι τᾷ μεγάλᾳ μένει, αἰθερία δ' ἀνέ-</TextUnit>
    <TextUnit id="441" loc="441">πτα. σοὶ δ' οὔτε πατρὸς δόμοι,</TextUnit>
    <TextUnit id="442" loc="442">δύστανε, μεθορμίσα-</TextUnit>
    <TextUnit id="443" loc="443">σθαι μόχθων πάρα, σῶν τε λέκτρων</TextUnit>
    <TextUnit id="444" loc="444">ἄλλα βασίλεια κρείς-</TextUnit>
    <TextUnit id="445" loc="445">σων δόμοισιν ἐπέστα.</TextUnit>
    <TextUnit id="446" loc="446">οὐ νῦν κατεῖδον πρῶτον ἀλλὰ πολλάκις</TextUnit>
    <TextUnit id="447" loc="447">τραχεῖαν ὀργὴν ὡς ἀμήχανον κακόν.</TextUnit>
    <TextUnit id="448" loc="448">σοὶ γὰρ παρὸν γῆν τήνδε καὶ δόμους ἔχειν</TextUnit>
    <TextUnit id="449" loc="449">κούφως φερούσῃ κρεισσόνων βουλεύματα,</TextUnit>
    <TextUnit id="450" loc="450">λόγων ματαίων οὕνεκ' ἐκπεσῇ χθονός.</TextUnit>
    <TextUnit id="451" loc="451">κἀμοὶ μὲν οὐδὲν πρᾶγμα: μὴ παύσῃ ποτὲ</TextUnit>
    <TextUnit id="452" loc="452">λέγους' ̓Ιάσον' ὡς κάκιστός ἐστ' ἀνήρ.</TextUnit>
    <TextUnit id="453" loc="453">ἃ δ' ἐς τυράννους ἐστί σοι λελεγμένα,</TextUnit>
    <TextUnit id="454" loc="454">πᾶν κέρδος ἡγοῦ ζημιουμένη φυγῇ.</TextUnit>
    <TextUnit id="455" loc="455">κἀγὼ μὲν αἰεὶ βασιλέων θυμουμένων</TextUnit>
    <TextUnit id="456" loc="456">ὀργὰς ἀφῄρουν καί ς' ἐβουλόμην μένειν:</TextUnit>
    <TextUnit id="457" loc="457">σὺ δ' οὐκ ἀνίεις μωρίας, λέγους' ἀεὶ</TextUnit>
    <TextUnit id="458" loc="458">κακῶς τυράννους: τοιγὰρ ἐκπεσῇ χθονός.</TextUnit>
    <TextUnit id="459" loc="459">ὅμως δὲ κἀκ τῶνδ' οὐκ ἀπειρηκὼς φίλοις</TextUnit>
    <TextUnit id="460" loc="460">ἥκω, τὸ σὸν δὲ προσκοπούμενος, γύναι,</TextUnit>
    <TextUnit id="461" loc="461">ὡς μήτ' ἀχρήμων σὺν τέκνοισιν ἐκπέσῃς</TextUnit>
    <TextUnit id="462" loc="462">μήτ' ἐνδεής του: πόλλ' ἐφέλκεται φυγὴ</TextUnit>
    <TextUnit id="463" loc="463">κακὰ ξὺν αὑτῇ. καὶ γὰρ εἰ σύ με στυγεῖς,</TextUnit>
    <TextUnit id="464" loc="464">οὐκ ἂν δυναίμην σοὶ κακῶς φρονεῖν ποτε.</TextUnit>
    <TextUnit id="465" loc="465">ὦ παγκάκιστε, τοῦτο γάρ ς' εἰπεῖν ἔχω</TextUnit>
    <TextUnit id="466" loc="466">γλώσσῃ μέγιστον εἰς ἀνανδρίαν κακόν,</TextUnit>
    <TextUnit id="467" loc="467">ἦλθες πρὸς ἡμᾶς, ἦλθες ἔχθιστος γεγώς</TextUnit>
    <TextUnit id="468" loc="468">[θεοῖς τε κἀμοὶ παντί τ' ἀνθρώπων γένει];</TextUnit>
    <TextUnit id="469" loc="469">οὔτοι θράσος τόδ' ἐστὶν οὐδ' εὐτολμία,</TextUnit>
    <TextUnit id="470" loc="470">φίλους κακῶς δράσαντ' ἐναντίον βλέπειν,</TextUnit>
    <TextUnit id="471" loc="471">ἀλλ' ἡ μεγίστη τῶν ἐν ἀνθρώποις νόσων</TextUnit>
    <TextUnit id="472" loc="472">πασῶν, ἀναίδει'. εὖ δ' ἐποίησας μολών:</TextUnit>
    <TextUnit id="473" loc="473">ἐγώ τε γὰρ λέξασα κουφισθήσομαι</TextUnit>
    <TextUnit id="474" loc="474">ψυχὴν κακῶς σὲ καὶ σὺ λυπήσῃ κλύων.</TextUnit>
    <TextUnit id="475" loc="475">ἐκ τῶν δὲ πρώτων πρῶτον ἄρξομαι λέγειν:</TextUnit>
    <TextUnit id="476" loc="476">ἔσωσά ς', ὡς ἴσασιν ̔Ελλήνων ὅσοι</TextUnit>
    <TextUnit id="477" loc="477">ταὐτὸν συνεισέβησαν ̓Αργῷον σκάφος,</TextUnit>
    <TextUnit id="478" loc="478">πεμφθέντα ταύρων πυρπνόων ἐπιστάτην</TextUnit>
    <TextUnit id="479" loc="479">ζεύγλαισι καὶ σπεροῦντα θανάσιμον γύην:</TextUnit>
    <TextUnit id="480" loc="480">δράκοντά θ', ὃς πάγχρυσον ἀμπέχων δέρος</TextUnit>
    <TextUnit id="481" loc="481">σπείραις ἔσῳζε πολυπλόκοις ἄυπνος ὤν,</TextUnit>
    <TextUnit id="482" loc="482">κτείνας' ἀνέσχον σοὶ φάος σωτήριον.</TextUnit>
    <TextUnit id="483" loc="483">αὐτὴ δὲ πατέρα καὶ δόμους προδοῦς' ἐμοὺς</TextUnit>
    <TextUnit id="484" loc="484">τὴν Πηλιῶτιν εἰς ̓Ιωλκὸν ἱκόμην</TextUnit>
    <TextUnit id="485" loc="485">σὺν σοί, πρόθυμος μᾶλλον ἢ σοφωτέρα:</TextUnit>
    <TextUnit id="486" loc="486">Πελίαν τ' ἀπέκτειν', ὥσπερ ἄλγιστον θανεῖν,</TextUnit>
    <TextUnit id="487" loc="487">παίδων ὕπ' αὐτοῦ, πάντα τ' ἐξεῖλον δόμον.</TextUnit>
    <TextUnit id="488" loc="488">καὶ ταῦθ' ὑφ' ἡμῶν, ὦ κάκιστ' ἀνδρῶν, παθὼν</TextUnit>
    <TextUnit id="489" loc="489">προύδωκας ἡμᾶς, καινὰ δ' ἐκτήσω λέχη,</TextUnit>
    <TextUnit id="490" loc="490">παίδων γεγώτων: εἰ γὰρ ἦσθ' ἄπαις ἔτι,</TextUnit>
    <TextUnit id="491" loc="491">συγγνώστ' ἂν ἦν σοι τοῦδ' ἐρασθῆναι λέχους.</TextUnit>
    <TextUnit id="492" loc="492">ὅρκων δὲ φρούδη πίστις, οὐδ' ἔχω μαθεῖν</TextUnit>
    <TextUnit id="493" loc="493">εἰ θεοὺς νομίζεις τοὺς τότ' οὐκ ἄρχειν ἔτι</TextUnit>
    <TextUnit id="494" loc="494">ἢ καινὰ κεῖσθαι θέσμι' ἀνθρώποις τὰ νῦν,</TextUnit>
    <TextUnit id="495" loc="495">ἐπεὶ σύνοισθά γ' εἰς ἔμ' οὐκ εὔορκος ὤν.</TextUnit>
    <TextUnit id="496" loc="496">φεῦ δεξιὰ χείρ, ἧς σὺ πόλλ' ἐλαμβάνου</TextUnit>
    <TextUnit id="497" loc="497">καὶ τῶνδε γονάτων, ὡς μάτην κεχρῴσμεθα</TextUnit>
    <TextUnit id="498" loc="498">κακοῦ πρὸς ἀνδρός, ἐλπίδων δ' ἡμάρτομεν.</TextUnit>
    <TextUnit id="499" loc="499">ἄγ', ὡς φίλῳ γὰρ ὄντι σοι κοινώσομαι</TextUnit>
    <TextUnit id="500" loc="500">（δοκοῦσα μὲν τί πρός γε σοῦ πράξειν καλῶς;</TextUnit>
    <TextUnit id="501" loc="501">ὅμως δ', ἐρωτηθεὶς γὰρ αἰσχίων φανῇ）:</TextUnit>
    <TextUnit id="502" loc="502">νῦν ποῖ τράπωμαι; πότερα πρὸς πατρὸς δόμους,</TextUnit>
    <TextUnit id="503" loc="503">οὓς σοὶ προδοῦσα καὶ πάτραν ἀφικόμην;</TextUnit>
    <TextUnit id="504" loc="504">ἢ πρὸς ταλαίνας Πελιάδας; καλῶς γ' ἂν οὖν</TextUnit>
    <TextUnit id="505" loc="505">δέξαιντό μ' οἴκοις ὧν πατέρα κατέκτανον.</TextUnit>
    <TextUnit id="506" loc="506">ἔχει γὰρ οὕτω: τοῖς μὲν οἴκοθεν φίλοις</TextUnit>
    <TextUnit id="507" loc="507">ἐχθρὰ καθέστηχ', οὓς δέ μ' οὐκ ἐχρῆν κακῶς</TextUnit>
    <TextUnit id="508" loc="508">δρᾶν, σοὶ χάριν φέρουσα πολεμίους ἔχω.</TextUnit>
    <TextUnit id="509" loc="509">τοιγάρ με πολλαῖς μακαρίαν ̔Ελληνίδων</TextUnit>
    <TextUnit id="510" loc="510">ἔθηκας ἀντὶ τῶνδε: θαυμαστὸν δέ σε</TextUnit>
    <TextUnit id="511" loc="511">ἔχω πόσιν καὶ πιστὸν ἡ τάλαιν' ἐγώ,</TextUnit>
    <TextUnit id="512" loc="512">εἰ φεύξομαί γε γαῖαν ἐκβεβλημένη,</TextUnit>
    <TextUnit id="513" loc="513">φίλων ἔρημος, σὺν τέκνοις μόνη μόνοις:</TextUnit>
    <TextUnit id="514" loc="514">καλόν γ' ὄνειδος τῷ νεωστὶ νυμφίῳ,</TextUnit>
    <TextUnit id="515" loc="515">πτωχοὺς ἀλᾶσθαι παῖδας ἥ τ' ἔσωσά σε.</TextUnit>
    <TextUnit id="516" loc="516">ὦ Ζεῦ, τί δὴ χρυσοῦ μὲν ὃς κίβδηλος ᾖ</TextUnit>
    <TextUnit id="517" loc="517">τεκμήρι' ἀνθρώποισιν ὤπασας σαφῆ,</TextUnit>
    <TextUnit id="518" loc="518">ἀνδρῶν δ' ὅτῳ χρὴ τὸν κακὸν διειδέναι</TextUnit>
    <TextUnit id="519" loc="519">οὐδεὶς χαρακτὴρ ἐμπέφυκε σώματι;</TextUnit>
    <TextUnit id="520" loc="520">δεινή τις ὀργὴ καὶ δυσίατος πέλει,</TextUnit>
    <TextUnit id="521" loc="521">ὅταν φίλοι φίλοισι συμβάλως' ἔριν.</TextUnit>
    <TextUnit id="522" loc="522">δεῖ μ', ὡς ἔοικε, μὴ κακὸν φῦναι λέγειν,</TextUnit>
    <TextUnit id="523" loc="523">ἀλλ' ὥστε ναὸς κεδνὸν οἰακοστρόφον</TextUnit>
    <TextUnit id="524" loc="524">ἄκροισι λαίφους κρασπέδοις ὑπεκδραμεῖν</TextUnit>
    <TextUnit id="525" loc="525">τὴν σὴν στόμαργον, ὦ γύναι, γλωσσαλγίαν.</TextUnit>
    <TextUnit id="526" loc="526">ἐγὼ δ', ἐπειδὴ καὶ λίαν πυργοῖς χάριν,</TextUnit>
    <TextUnit id="527" loc="527">Κύπριν νομίζω τῆς ἐμῆς ναυκληρίας</TextUnit>
    <TextUnit id="528" loc="528">σώτειραν εἶναι θεῶν τε κἀνθρώπων μόνην.</TextUnit>
    <TextUnit id="529" loc="529">σοὶ δ' ἔστι μὲν νοῦς λεπτός — ἀλλ' ἐπίφθονος</TextUnit>
    <TextUnit id="530" loc="530">λόγος διελθεῖν, ὡς ̓́Ερως ς' ἠνάγκασεν</TextUnit>
    <TextUnit id="531" loc="531">τόξοις ἀφύκτοις τοὐμὸν ἐκσῶσαι δέμας.</TextUnit>
    <TextUnit id="532" loc="532">ἀλλ' οὐκ ἀκριβῶς αὐτὸ θήσομαι λίαν:</TextUnit>
    <TextUnit id="533" loc="533">ὅπῃ γὰρ οὖν ὤνησας οὐ κακῶς ἔχει.</TextUnit>
    <TextUnit id="534" loc="534">μείζω γε μέντοι τῆς ἐμῆς σωτηρίας</TextUnit>
    <TextUnit id="535" loc="535">εἴληφας ἢ δέδωκας, ὡς ἐγὼ φράσω.</TextUnit>
    <TextUnit id="536" loc="536">πρῶτον μὲν ̔Ελλάδ' ἀντὶ βαρβάρου χθονὸς</TextUnit>
    <TextUnit id="537" loc="537">γαῖαν κατοικεῖς καὶ δίκην ἐπίστασαι</TextUnit>
    <TextUnit id="538" loc="538">νόμοις τε χρῆσθαι μὴ πρὸς ἰσχύος χάριν:</TextUnit>
    <TextUnit id="539" loc="539">πάντες δέ ς' ᾔσθοντ' οὖσαν ̔́Ελληνες σοφὴν</TextUnit>
    <TextUnit id="540" loc="540">καὶ δόξαν ἔσχες: εἰ δὲ γῆς ἐπ' ἐσχάτοις</TextUnit>
    <TextUnit id="541" loc="541">ὅροισιν ᾤκεις, οὐκ ἂν ἦν λόγος σέθεν.</TextUnit>
    <TextUnit id="542" loc="542">εἴη δ' ἔμοιγε μήτε χρυσὸς ἐν δόμοις</TextUnit>
    <TextUnit id="543" loc="543">μήτ' ̓Ορφέως κάλλιον ὑμνῆσαι μέλος,</TextUnit>
    <TextUnit id="544" loc="544">εἰ μὴ 'πίσημος ἡ τύχη γένοιτό μοι.</TextUnit>
    <TextUnit id="545" loc="545">τοσαῦτα μέν σοι τῶν ἐμῶν πόνων πέρι</TextUnit>
    <TextUnit id="546" loc="546">ἔλεξ': ἅμιλλαν γὰρ σὺ προύθηκας λόγων.</TextUnit>
    <TextUnit id="547" loc="547">ἃ δ' ἐς γάμους μοι βασιλικοὺς ὠνείδισας,</TextUnit>
    <TextUnit id="548" loc="548">ἐν τῷδε δείξω πρῶτα μὲν σοφὸς γεγώς,</TextUnit>
    <TextUnit id="549" loc="549">ἔπειτα σώφρων, εἶτα σοὶ μέγας φίλος</TextUnit>
    <TextUnit id="550" loc="550">καὶ παισὶ τοῖς ἐμοῖσιν — ἀλλ' ἔχ' ἥσυχος.</TextUnit>
    <TextUnit id="551" loc="551">ἐπεὶ μετέστην δεῦρ' ̓Ιωλκίας χθονὸς</TextUnit>
    <TextUnit id="552" loc="552">πολλὰς ἐφέλκων συμφορὰς ἀμηχάνους,</TextUnit>
    <TextUnit id="553" loc="553">τί τοῦδ' ἂν εὕρημ' ηὗρον εὐτυχέστερον</TextUnit>
    <TextUnit id="554" loc="554">ἢ παῖδα γῆμαι βασιλέως φυγὰς γεγώς;</TextUnit>
    <TextUnit id="555" loc="555">οὐχ, ᾗ σὺ κνίζῃ, σὸν μὲν ἐχθαίρων λέχος</TextUnit>
    <TextUnit id="556" loc="556">καινῆς δὲ νύμφης ἱμέρῳ πεπληγμένος</TextUnit>
    <TextUnit id="557" loc="557">οὐδ' εἰς ἅμιλλαν πολύτεκνον σπουδὴν ἔχων:</TextUnit>
    <TextUnit id="558" loc="558">ἅλις γὰρ οἱ γεγῶτες οὐδὲ μέμφομαι:</TextUnit>
    <TextUnit id="559" loc="559">ἀλλ' ὡς, τὸ μὲν μέγιστον, οἰκοῖμεν καλῶς</TextUnit>
    <TextUnit id="560" loc="560">καὶ μὴ σπανιζοίμεσθα, γιγνώσκων ὅτι</TextUnit>
    <TextUnit id="561" loc="561">πένητα φεύγει πᾶς τις ἐκποδὼν φίλον,</TextUnit>
    <TextUnit id="562" loc="562">παῖδας δὲ θρέψαιμ' ἀξίως δόμων ἐμῶν</TextUnit>
    <TextUnit id="563" loc="563">σπείρας τ' ἀδελφοὺς τοῖσιν ἐκ σέθεν τέκνοις</TextUnit>
    <TextUnit id="564" loc="564">ἐς ταὐτὸ θείην, καὶ ξυναρτήσας γένος</TextUnit>
    <TextUnit id="565" loc="565">εὐδαιμονοίην. σοί τε γὰρ παίδων τί δεῖ;</TextUnit>
    <TextUnit id="566" loc="566">ἐμοί τε λύει τοῖσι μέλλουσιν τέκνοις</TextUnit>
    <TextUnit id="567" loc="567">τὰ ζῶντ' ὀνῆσαι. μῶν βεβούλευμαι κακῶς;</TextUnit>
    <TextUnit id="568" loc="568">οὐδ' ἂν σὺ φαίης, εἴ σε μὴ κνίζοι λέχος.</TextUnit>
    <TextUnit id="569" loc="569">ἀλλ' ἐς τοσοῦτον ἥκεθ' ὥστ' ὀρθουμένης</TextUnit>
    <TextUnit id="570" loc="570">εὐνῆς γυναῖκες πάντ' ἔχειν νομίζετε,</TextUnit>
    <TextUnit id="571" loc="571">ἢν δ' αὖ γένηται ξυμφορά τις ἐς λέχος,</TextUnit>
    <TextUnit id="572" loc="572">τὰ λῷστα καὶ κάλλιστα πολεμιώτατα</TextUnit>
    <TextUnit id="573" loc="573">τίθεσθε. χρῆν τἄρ' ἄλλοθέν ποθεν βροτοὺς</TextUnit>
    <TextUnit id="574" loc="574">παῖδας τεκνοῦσθαι, θῆλυ δ' οὐκ εἶναι γένος:</TextUnit>
    <TextUnit id="575" loc="575">χοὔτως ἂν οὐκ ἦν οὐδὲν ἀνθρώποις κακόν.</TextUnit>
    <TextUnit id="576" loc="576">̓Ιᾶσον, εὖ μὲν τούσδ' ἐκόσμησας λόγους:</TextUnit>
    <TextUnit id="577" loc="577">ὅμως δ' ἔμοιγε, κεἰ παρὰ γνώμην ἐρῶ,</TextUnit>
    <TextUnit id="578" loc="578">δοκεῖς προδοὺς σὴν ἄλοχον οὐ δίκαια δρᾶν.</TextUnit>
    <TextUnit id="579" loc="579">ἦ πολλὰ πολλοῖς εἰμι διάφορος βροτῶν:</TextUnit>
    <TextUnit id="580" loc="580">ἐμοὶ γὰρ ὅστις ἄδικος ὢν σοφὸς λέγειν</TextUnit>
    <TextUnit id="581" loc="581">πέφυκε, πλείστην ζημίαν ὀφλισκάνει:</TextUnit>
    <TextUnit id="582" loc="582">γλώσσῃ γὰρ αὐχῶν τἄδικ' εὖ περιστελεῖν</TextUnit>
    <TextUnit id="583" loc="583">τολμᾷ πανουργεῖν: ἔστι δ' οὐκ ἄγαν σοφός.</TextUnit>
    <TextUnit id="584" loc="584">ὡς καὶ σύ: μή νυν εἰς ἔμ' εὐσχήμων γένῃ</TextUnit>
    <TextUnit id="585" loc="585">λέγειν τε δεινός. ἓν γὰρ ἐκτενεῖ ς' ἔπος:</TextUnit>
    <TextUnit id="586" loc="586">χρῆν ς', εἴπερ ἦσθα μὴ κακός, πείσαντά με</TextUnit>
    <TextUnit id="587" loc="587">γαμεῖν γάμον τόνδ', ἀλλὰ μὴ σιγῇ φίλων.</TextUnit>
    <TextUnit id="588" loc="588">καλῶς γ' ἄν, οἶμαι, τῷδ' ὑπηρέτεις λόγῳ,</TextUnit>
    <TextUnit id="589" loc="589">εἴ σοι γάμον κατεῖπον, ἥτις οὐδὲ νῦν</TextUnit>
    <TextUnit id="590" loc="590">τολμᾷς μεθεῖναι καρδίας μέγαν χόλον.</TextUnit>
    <TextUnit id="591" loc="591">οὐ τοῦτό ς' εἶχεν, ἀλλὰ βάρβαρον λέχος</TextUnit>
    <TextUnit id="592" loc="592">πρὸς γῆρας οὐκ εὔδοξον ἐξέβαινέ σοι.</TextUnit>
    <TextUnit id="593" loc="593">εὖ νυν τόδ' ἴσθι, μὴ γυναικὸς οὕνεκα</TextUnit>
    <TextUnit id="594" loc="594">γῆμαί με λέκτρα βασιλέων ἃ νῦν ἔχω,</TextUnit>
    <TextUnit id="595" loc="595">ἀλλ', ὥσπερ εἶπον καὶ πάρος, σῶσαι θέλων</TextUnit>
    <TextUnit id="596" loc="596">σέ, καὶ τέκνοισι τοῖς ἐμοῖς ὁμοσπόρους</TextUnit>
    <TextUnit id="597" loc="597">φῦσαι τυράννους παῖδας, ἔρυμα δώμασιν.</TextUnit>
    <TextUnit id="598" loc="598">μή μοι γένοιτο λυπρὸς εὐδαίμων βίος</TextUnit>
    <TextUnit id="599" loc="599">μηδ' ὄλβος ὅστις τὴν ἐμὴν κνίζοι φρένα.</TextUnit>
    <TextUnit id="600" loc="600">οἶσθ' ὡς μετεύξῃ καὶ σοφωτέρα φανῇ;</TextUnit>
    <TextUnit id="601" loc="601">τὰ χρηστὰ μή σοι λυπρὰ φαίνεσθαί ποτε,</TextUnit>
    <TextUnit id="602" loc="602">μηδ' εὐτυχοῦσα δυστυχὴς εἶναι δοκεῖν.</TextUnit>
    <TextUnit id="603" loc="603">ὕβριζ', ἐπειδὴ σοὶ μὲν ἔστ' ἀποστροφή,</TextUnit>
    <TextUnit id="604" loc="604">ἐγὼ δ' ἔρημος τήνδε φευξοῦμαι χθόνα.</TextUnit>
    <TextUnit id="605" loc="605">αὐτὴ τάδ' εἵλου: μηδέν' ἄλλον αἰτιῶ.</TextUnit>
    <TextUnit id="606" loc="606">τί δρῶσα; μῶν γαμοῦσα καὶ προδοῦσά σε;</TextUnit>
    <TextUnit id="607" loc="607">ἀρὰς τυράννοις ἀνοσίους ἀρωμένη.</TextUnit>
    <TextUnit id="608" loc="608">καὶ σοῖς ἀραία γ' οὖσα τυγχάνω δόμοις.</TextUnit>
    <TextUnit id="609" loc="609">ὡς οὐ κρινοῦμαι τῶνδέ σοι τὰ πλείονα.</TextUnit>
    <TextUnit id="610" loc="610">ἀλλ', εἴ τι βούλῃ παισὶν ἢ σαυτῇ φυγῆς</TextUnit>
    <TextUnit id="611" loc="611">προσωφέλημα χρημάτων ἐμῶν λαβεῖν,</TextUnit>
    <TextUnit id="612" loc="612">λέγ': ὡς ἕτοιμος ἀφθόνῳ δοῦναι χερὶ</TextUnit>
    <TextUnit id="613" loc="613">ξένοις τε πέμπειν σύμβολ', οἳ δράσουσί ς' εὖ.</TextUnit>
    <TextUnit id="614" loc="614">καὶ ταῦτα μὴ θέλουσα μωρανεῖς, γύναι:</TextUnit>
    <TextUnit id="615" loc="615">λήξασα δ' ὀργῆς κερδανεῖς ἀμείνονα.</TextUnit>
    <TextUnit id="616" loc="616">οὔτ' ἂν ξένοισι τοῖσι σοῖς χρησαίμεθ' ἂν</TextUnit>
    <TextUnit id="617" loc="617">οὔτ' ἄν τι δεξαίμεσθα, μηδ' ἡμῖν δίδου:</TextUnit>
    <TextUnit id="618" loc="618">κακοῦ γὰρ ἀνδρὸς δῶρ' ὄνησιν οὐκ ἔχει.</TextUnit>
    <TextUnit id="619" loc="619">ἀλλ' οὖν ἐγὼ μὲν δαίμονας μαρτύρομαι</TextUnit>
    <TextUnit id="620" loc="620">ὡς πάνθ' ὑπουργεῖν σοί τε καὶ τέκνοις θέλω:</TextUnit>
    <TextUnit id="621" loc="621">σοὶ δ' οὐκ ἀρέσκει τἀγάθ', ἀλλ' αὐθαδίᾳ</TextUnit>
    <TextUnit id="622" loc="622">φίλους ἀπωθῇ: τοιγὰρ ἀλγυνῇ πλέον.</TextUnit>
    <TextUnit id="623" loc="623">χώρει: πόθῳ γὰρ τῆς νεοδμήτου κόρης</TextUnit>
    <TextUnit id="624" loc="624">αἱρῇ χρονίζων δωμάτων ἐξώπιος.</TextUnit>
    <TextUnit id="625" loc="625">νύμφευ': ἴσως γάρ — σὺν θεῷ δ' εἰρήσεται —</TextUnit>
    <TextUnit id="626" loc="626">γαμεῖς τοιοῦτον ὥστε θρηνεῖσθαι γάμον.</TextUnit>
    <TextUnit id="627" loc="627">ἔρωτες ὑπὲρ μὲν ἄγαν ἐλθόντες οὐκ εὐδοξίαν</TextUnit>
    <TextUnit id="628" loc="630">οὐδ' ἀρετὰν παρέδωκαν ἀνδράσιν: εἰ δ' ἅλις ἔλθοι</TextUnit>
    <TextUnit id="629" loc="631">Κύπρις, οὐκ ἄλλα θεὸς εὔχαρις οὕτως.</TextUnit>
    <TextUnit id="630" loc="632">μήποτ', ὦ δέσποιν', ἐπ' ἐμοὶ χρυσέων</TextUnit>
    <TextUnit id="631" loc="633">τόξων ἀφείης ἱμέρῳ</TextUnit>
    <TextUnit id="632" loc="635">χρίσας' ἄφυκτον οἰστόν.</TextUnit>
    <TextUnit id="633" loc="636">στέργοι δέ με σωφροσύνα, δώρημα κάλλιστον θεῶν:</TextUnit>
    <TextUnit id="634" loc="637">μηδέ ποτ' ἀμφιλόγους ὀργὰς ἀκόρεστά τε νείκη</TextUnit>
    <TextUnit id="635" loc="640">θυμὸν ἐκπλήξας' ἑτέροις ἐπὶ λέκτροις</TextUnit>
    <TextUnit id="636" loc="641">προσβάλοι δεινὰ Κύπρις, ἀπτολέμους δ'</TextUnit>
    <TextUnit id="637" loc="642">εὐνὰς σεβίζους' ὀξύφρων</TextUnit>
    <TextUnit id="638" loc="643">κρίνοι λέχη γυναικῶν.</TextUnit>
    <TextUnit id="639" loc="645">ὦ πατρίς, ὦ δώματα, μὴ</TextUnit>
    <TextUnit id="640" loc="646">δῆτ' ἄπολις γενοίμαν</TextUnit>
    <TextUnit id="641" loc="647">τὸν ἀμηχανίας ἔχουσα</TextUnit>
    <TextUnit id="642" loc="648">δυσπέρατον αἰῶ,</TextUnit>
    <TextUnit id="643" loc="649">οἰκτρότατόν &amp;λτ;γ'&amp;γτ; ἀχέων.</TextUnit>
    <TextUnit id="644" loc="650">θανάτῳ θανάτῳ πάρος δαμείην</TextUnit>
    <TextUnit id="645" loc="651">ἁμέραν τάνδ' ἐξανύσασα: μό-</TextUnit>
    <TextUnit id="646" loc="652">χθων δ' οὐκ ἄλλος ὕπερθεν ἢ</TextUnit>
    <TextUnit id="647" loc="653">γᾶς πατρίας στέρεσθαι.</TextUnit>
    <TextUnit id="648" loc="654">εἴδομεν, οὐκ ἐξ ἑτέρων</TextUnit>
    <TextUnit id="649" loc="655">μῦθον ἔχω φράσασθαι:</TextUnit>
    <TextUnit id="650" loc="656">σὲ γὰρ οὐ πόλις, οὐ φίλων τις</TextUnit>
    <TextUnit id="651" loc="657">οἰκτιρεῖ παθοῦσαν</TextUnit>
    <TextUnit id="652" loc="658">δεινότατον παθέων.</TextUnit>
    <TextUnit id="653" loc="659">ἀχάριστος ὄλοιθ' ὅτῳ πάρεστιν</TextUnit>
    <TextUnit id="654" loc="660">μὴ φίλους τιμᾶν καθαρᾶν ἀνοί-</TextUnit>
    <TextUnit id="655" loc="661">ξαντα κλῇδα φρενῶν: ἐμοὶ</TextUnit>
    <TextUnit id="656" loc="662">μὲν φίλος οὔποτ' ἔσται.</TextUnit>
    <TextUnit id="657" loc="663">Μήδεια, χαῖρε: τοῦδε γὰρ προοίμιον</TextUnit>
    <TextUnit id="658" loc="664">κάλλιον οὐδεὶς οἶδε προσφωνεῖν φίλους.</TextUnit>
    <TextUnit id="659" loc="665">ὦ χαῖρε καὶ σύ, παῖ σοφοῦ Πανδίονος,</TextUnit>
    <TextUnit id="660" loc="666">Αἰγεῦ. πόθεν γῆς τῆσδ' ἐπιστρωφᾷ πέδον;</TextUnit>
    <TextUnit id="661" loc="667">Φοίβου παλαιὸν ἐκλιπὼν χρηστήριον.</TextUnit>
    <TextUnit id="662" loc="668">τί δ' ὀμφαλὸν γῆς θεσπιῳδὸν ἐστάλης;</TextUnit>
    <TextUnit id="663" loc="669">παίδων ἐρευνῶν σπέρμ' ὅπως γένοιτό μοι.</TextUnit>
    <TextUnit id="664" loc="670">πρὸς θεῶν, ἄπαις γὰρ δεῦρ' ἀεὶ τείνεις βίον;</TextUnit>
    <TextUnit id="665" loc="671">ἄπαιδές ἐσμεν δαίμονός τινος τύχῃ.</TextUnit>
    <TextUnit id="666" loc="672">δάμαρτος οὔσης ἢ λέχους ἄπειρος ὤν;</TextUnit>
    <TextUnit id="667" loc="673">οὐκ ἐσμὲν εὐνῆς ἄζυγες γαμηλίου.</TextUnit>
    <TextUnit id="668" loc="674">τί δῆτα Φοῖβος εἶπέ σοι παίδων πέρι;</TextUnit>
    <TextUnit id="669" loc="675">σοφώτερ' ἢ κατ' ἄνδρα συμβαλεῖν ἔπη.</TextUnit>
    <TextUnit id="670" loc="676">θέμις μὲν ἡμᾶς χρησμὸν εἰδέναι θεοῦ;</TextUnit>
    <TextUnit id="671" loc="677">μάλιστ', ἐπεί τοι καὶ σοφῆς δεῖται φρενός.</TextUnit>
    <TextUnit id="672" loc="678">τί δῆτ' ἔχρησε; λέξον, εἰ θέμις κλύειν.</TextUnit>
    <TextUnit id="673" loc="679">ἀσκοῦ με τὸν προύχοντα μὴ λῦσαι πόδα...</TextUnit>
    <TextUnit id="674" loc="680">πρὶν ἂν τί δράσῃς ἢ τίν' ἐξίκῃ χθόνα;</TextUnit>
    <TextUnit id="675" loc="681">πρὶν ἂν πατρῴαν αὖθις ἑστίαν μόλω.</TextUnit>
    <TextUnit id="676" loc="682">σὺ δ' ὡς τί χρῄζων τήνδε ναυστολεῖς χθόνα;</TextUnit>
    <TextUnit id="677" loc="683">Πιτθεύς τις ἔστι, γῆς ἄναξ Τροζηνίας.</TextUnit>
    <TextUnit id="678" loc="684">παῖς, ὡς λέγουσι, Πέλοπος, εὐσεβέστατος.</TextUnit>
    <TextUnit id="679" loc="685">τούτῳ θεοῦ μάντευμα κοινῶσαι θέλω.</TextUnit>
    <TextUnit id="680" loc="686">σοφὸς γὰρ ἁνὴρ καὶ τρίβων τὰ τοιάδε.</TextUnit>
    <TextUnit id="681" loc="687">κἀμοί γε πάντων φίλτατος δορυξένων.</TextUnit>
    <TextUnit id="682" loc="688">ἀλλ' εὐτυχοίης καὶ τύχοις ὅσων ἐρᾷς.</TextUnit>
    <TextUnit id="683" loc="689">τί γὰρ σὸν ὄμμα χρώς τε συντέτηχ' ὅδε;</TextUnit>
    <TextUnit id="684" loc="690">Αἰγεῦ, κάκιστός ἐστί μοι πάντων πόσις.</TextUnit>
    <TextUnit id="685" loc="691">τί φῄς; σαφῶς μοι σὰς φράσον δυσθυμίας.</TextUnit>
    <TextUnit id="686" loc="692">ἀδικεῖ μ' ̓Ιάσων οὐδὲν ἐξ ἐμοῦ παθών.</TextUnit>
    <TextUnit id="687" loc="693">τί χρῆμα δράσας; φράζε μοι σαφέστερον.</TextUnit>
    <TextUnit id="688" loc="694">γυναῖκ' ἐφ' ἡμῖν δεσπότιν δόμων ἔχει.</TextUnit>
    <TextUnit id="689" loc="695">οὔ που τετόλμηκ' ἔργον αἴσχιστον τόδε;</TextUnit>
    <TextUnit id="690" loc="696">σάφ' ἴσθ': ἄτιμοι δ' ἐσμὲν οἱ πρὸ τοῦ φίλοι.</TextUnit>
    <TextUnit id="691" loc="697">πότερον ἐρασθεὶς ἢ σὸν ἐχθαίρων λέχος;</TextUnit>
    <TextUnit id="692" loc="698">μέγαν γ' ἔρωτα: πιστὸς οὐκ ἔφυ φίλοις.</TextUnit>
    <TextUnit id="693" loc="699">ἴτω νυν, εἴπερ, ὡς λέγεις, ἐστὶν κακός.</TextUnit>
    <TextUnit id="694" loc="700">ἀνδρῶν τυράννων κῆδος ἠράσθη λαβεῖν.</TextUnit>
    <TextUnit id="695" loc="701">δίδωσι δ' αὐτῷ τίς; πέραινέ μοι λόγον.</TextUnit>
    <TextUnit id="696" loc="702">Κρέων, ὃς ἄρχει τῆσδε γῆς Κορινθίας.</TextUnit>
    <TextUnit id="697" loc="703">συγγνωστὰ μέντἄρ' ἦν σε λυπεῖσθαι, γύναι.</TextUnit>
    <TextUnit id="698" loc="704">ὄλωλα: καὶ πρός γ' ἐξελαύνομαι χθονός.</TextUnit>
    <TextUnit id="699" loc="705">πρὸς τοῦ; τόδ' ἄλλο καινὸν αὖ λέγεις κακόν.</TextUnit>
    <TextUnit id="700" loc="706">Κρέων μ' ἐλαύνει φυγάδα γῆς Κορινθίας.</TextUnit>
    <TextUnit id="701" loc="707">ἐᾷ δ' ̓Ιάσων; οὐδὲ ταῦτ' ἐπῄνεσα.</TextUnit>
    <TextUnit id="702" loc="708">λόγῳ μὲν οὐχί, καρτερεῖν δὲ βούλεται.</TextUnit>
    <TextUnit id="703" loc="709">ἀλλ' ἄντομαί σε τῆσδε πρὸς γενειάδος</TextUnit>
    <TextUnit id="704" loc="710">γονάτων τε τῶν σῶν ἱκεσία τε γίγνομαι,</TextUnit>
    <TextUnit id="705" loc="711">οἴκτιρον οἴκτιρόν με τὴν δυσδαίμονα</TextUnit>
    <TextUnit id="706" loc="712">καὶ μή μ' ἔρημον ἐκπεσοῦσαν εἰσίδῃς,</TextUnit>
    <TextUnit id="707" loc="713">δέξαι δὲ χώρᾳ καὶ δόμοις ἐφέστιον.</TextUnit>
    <TextUnit id="708" loc="714">οὕτως ἔρως σοὶ πρὸς θεῶν τελεσφόρος</TextUnit>
    <TextUnit id="709" loc="715">γένοιτο παίδων καὐτὸς ὄλβιος θάνοις.</TextUnit>
    <TextUnit id="710" loc="716">εὕρημα δ' οὐκ οἶσθ' οἷον ηὕρηκας τόδε:</TextUnit>
    <TextUnit id="711" loc="717">παύσω γέ ς' ὄντ' ἄπαιδα καὶ παίδων γονὰς</TextUnit>
    <TextUnit id="712" loc="718">σπεῖραί σε θήσω: τοιάδ' οἶδα φάρμακα.</TextUnit>
    <TextUnit id="713" loc="719">πολλῶν ἕκατι τήνδε σοι δοῦναι χάριν,</TextUnit>
    <TextUnit id="714" loc="720">γύναι, πρόθυμός εἰμι, πρῶτα μὲν θεῶν,</TextUnit>
    <TextUnit id="715" loc="721">ἔπειτα παίδων ὧν ἐπαγγέλλῃ γονάς:</TextUnit>
    <TextUnit id="716" loc="722">ἐς τοῦτο γὰρ δὴ φροῦδός εἰμι πᾶς ἐγώ.</TextUnit>
    <TextUnit id="717" loc="723">οὕτω δ' ἔχει μοι: σοῦ μὲν ἐλθούσης χθόνα,</TextUnit>
    <TextUnit id="718" loc="724">πειράσομαί σου προξενεῖν δίκαιος ὤν.</TextUnit>
    <TextUnit id="719" loc="725">τοσόνδε μέντοι σοι προσημαίνω, γύναι:</TextUnit>
    <TextUnit id="720" loc="726">ἐκ τῆσδε μὲν γῆς οὔ ς' ἄγειν βουλήσομαι,</TextUnit>
    <TextUnit id="721" loc="727">αὐτὴ δ' ἐάνπερ εἰς ἐμοὺς ἔλθῃς δόμους,</TextUnit>
    <TextUnit id="722" loc="728">μενεῖς ἄσυλος κοὔ σε μὴ μεθῶ τινι.</TextUnit>
    <TextUnit id="723" loc="729">ἐκ τῆσδε δ' αὐτὴ γῆς ἀπαλλάσσου πόδα:</TextUnit>
    <TextUnit id="724" loc="730">ἀναίτιος γὰρ καὶ ξένοις εἶναι θέλω.</TextUnit>
    <TextUnit id="725" loc="731">ἔσται τάδ': ἀλλὰ πίστις εἰ γένοιτό μοι</TextUnit>
    <TextUnit id="726" loc="732">τούτων, ἔχοιμ' ἂν πάντα πρὸς σέθεν καλῶς.</TextUnit>
    <TextUnit id="727" loc="733">μῶν οὐ πέποιθας; ἢ τί σοι τὸ δυσχερές;</TextUnit>
    <TextUnit id="728" loc="734">πέποιθα: Πελίου δ' ἐχθρός ἐστί μοι δόμος</TextUnit>
    <TextUnit id="729" loc="735">Κρέων τε. τούτοις δ' ὁρκίοισι μὲν ζυγεὶς</TextUnit>
    <TextUnit id="730" loc="736">ἄγουσιν οὐ μεθεῖ' ἂν ἐκ γαίας ἐμέ:</TextUnit>
    <TextUnit id="731" loc="737">λόγοις δὲ συμβὰς καὶ θεῶν ἀνώμοτος</TextUnit>
    <TextUnit id="732" loc="738">φίλος γένοι' ἂν κἀπικηρυκεύμασιν</TextUnit>
    <TextUnit id="733" loc="739">τάχ' ἂν πίθοιο: τἀμὰ μὲν γὰρ ἀσθενῆ,</TextUnit>
    <TextUnit id="734" loc="740">τοῖς δ' ὄλβος ἐστὶ καὶ δόμος τυραννικός.</TextUnit>
    <TextUnit id="735" loc="741">πολλὴν ἔδειξας ἐν λόγοις προμηθίαν:</TextUnit>
    <TextUnit id="736" loc="742">ἀλλ', εἰ δοκεῖ σοι, δρᾶν τάδ' οὐκ ἀφίσταμαι.</TextUnit>
    <TextUnit id="737" loc="743">ἐμοί τε γὰρ τάδ' ἐστὶν ἀσφαλέστερα,</TextUnit>
    <TextUnit id="738" loc="744">σκῆψίν τιν' ἐχθροῖς σοῖς ἔχοντα δεικνύναι,</TextUnit>
    <TextUnit id="739" loc="745">τὸ σόν τ' ἄραρε μᾶλλον: ἐξηγοῦ θεούς.</TextUnit>
    <TextUnit id="740" loc="746">ὄμνυ πέδον Γῆς πατέρα θ' ̔́Ηλιον πατρὸς</TextUnit>
    <TextUnit id="741" loc="747">τοὐμοῦ θεῶν τε συντιθεὶς ἅπαν γένος.</TextUnit>
    <TextUnit id="742" loc="748">τί χρῆμα δράσειν ἢ τί μὴ δράσειν; λέγε.</TextUnit>
    <TextUnit id="743" loc="749">μήτ' αὐτὸς ἐκ γῆς σῆς ἔμ' ἐκβαλεῖν ποτε,</TextUnit>
    <TextUnit id="744" loc="750">μήτ', ἄλλος ἤν τις τῶν ἐμῶν ἐχθρῶν ἄγειν</TextUnit>
    <TextUnit id="745" loc="751">χρῄζῃ, μεθήσειν ζῶν ἑκουσίῳ τρόπῳ.</TextUnit>
    <TextUnit id="746" loc="752">ὄμνυμι Γαῖαν ̔Ηλίου θ' ἁγνὸν σέλας</TextUnit>
    <TextUnit id="747" loc="753">θεούς τε πάντας ἐμμενεῖν ἅ σου κλύω.</TextUnit>
    <TextUnit id="748" loc="754">ἀρκεῖ: τί δ' ὅρκῳ τῷδε μὴ 'μμένων πάθοις;</TextUnit>
    <TextUnit id="749" loc="755">ἃ τοῖσι δυσσεβοῦσι γίγνεται βροτῶν.</TextUnit>
    <TextUnit id="750" loc="756">χαίρων πορεύου: πάντα γὰρ καλῶς ἔχει.</TextUnit>
    <TextUnit id="751" loc="757">κἀγὼ πόλιν σὴν ὡς τάχιστ' ἀφίξομαι,</TextUnit>
    <TextUnit id="752" loc="758">πράξας' ἃ μέλλω καὶ τυχοῦς' ἃ βούλομαι.</TextUnit>
    <TextUnit id="753" loc="759">ἀλλά ς' ὁ Μαίας πομπαῖος ἄναξ</TextUnit>
    <TextUnit id="754" loc="760">πελάσειε δόμοις ὧν τ' ἐπίνοιαν</TextUnit>
    <TextUnit id="755" loc="761">σπεύδεις κατέχων πράξειας, ἐπεὶ</TextUnit>
    <TextUnit id="756" loc="762">γενναῖος ἀνήρ,</TextUnit>
    <TextUnit id="757" loc="763">Αἰγεῦ, παρ' ἐμοὶ δεδόκησαι.</TextUnit>
    <TextUnit id="758" loc="764">ὦ Ζεῦ Δίκη τε Ζηνὸς ̔Ηλίου τε φῶς,</TextUnit>
    <TextUnit id="759" loc="765">νῦν καλλίνικοι τῶν ἐμῶν ἐχθρῶν, φίλαι,</TextUnit>
    <TextUnit id="760" loc="766">γενησόμεσθα κεἰς ὁδὸν βεβήκαμεν,</TextUnit>
    <TextUnit id="761" loc="767">νῦν ἐλπὶς ἐχθροὺς τοὺς ἐμοὺς τείσειν δίκην.</TextUnit>
    <TextUnit id="762" loc="768">οὗτος γὰρ ἁνὴρ ᾗ μάλιστ' ἐκάμνομεν</TextUnit>
    <TextUnit id="763" loc="769">λιμὴν πέφανται τῶν ἐμῶν βουλευμάτων:</TextUnit>
    <TextUnit id="764" loc="770">ἐκ τοῦδ' ἀναψόμεσθα πρυμνήτην κάλων,</TextUnit>
    <TextUnit id="765" loc="771">μολόντες ἄστυ καὶ πόλισμα Παλλάδος.</TextUnit>
    <TextUnit id="766" loc="772">ἤδη δὲ πάντα τἀμά σοι βουλεύματα</TextUnit>
    <TextUnit id="767" loc="773">λέξω: δέχου δὲ μὴ πρὸς ἡδονὴν λόγους.</TextUnit>
    <TextUnit id="768" loc="774">πέμψας' ἐμῶν τιν' οἰκετῶν ̓Ιάσονα</TextUnit>
    <TextUnit id="769" loc="775">ἐς ὄψιν ἐλθεῖν τὴν ἐμὴν αἰτήσομαι.</TextUnit>
    <TextUnit id="770" loc="776">μολόντι δ' αὐτῷ μαλθακοὺς λέξω λόγους,</TextUnit>
    <TextUnit id="771" loc="777">ὡς καὶ δοκεῖ μοι ταὐτὰ καὶ καλῶς γαμεῖ</TextUnit>
    <TextUnit id="772" loc="778">γάμους τυράννων οὓς προδοὺς ἡμᾶς ἔχει,</TextUnit>
    <TextUnit id="773" loc="779">καὶ ξύμφορ' εἶναι καὶ καλῶς ἐγνωσμένα.</TextUnit>
    <TextUnit id="774" loc="780">παῖδας δὲ μεῖναι τοὺς ἐμοὺς αἰτήσομαι,</TextUnit>
    <TextUnit id="775" loc="781">οὐχ ὡς λιποῦς' ἂν πολεμίας ἐπὶ χθονὸς</TextUnit>
    <TextUnit id="776" loc="782">ἐχθροῖσι παῖδας τοὺς ἐμοὺς καθυβρίσαι,</TextUnit>
    <TextUnit id="777" loc="783">ἀλλ' ὡς δόλοισι παῖδα βασιλέως κτάνω.</TextUnit>
    <TextUnit id="778" loc="784">πέμψω γὰρ αὐτοὺς δῶρ' ἔχοντας ἐν χεροῖν,</TextUnit>
    <TextUnit id="779" loc="785">[νύμφῃ φέροντας, τήνδε μὴ φυγεῖν χθόνα,]</TextUnit>
    <TextUnit id="780" loc="786">λεπτόν τε πέπλον καὶ πλόκον χρυσήλατον:</TextUnit>
    <TextUnit id="781" loc="787">κἄνπερ λαβοῦσα κόσμον ἀμφιθῇ χροί̈,</TextUnit>
    <TextUnit id="782" loc="788">κακῶς ὀλεῖται πᾶς θ' ὃς ἂν θίγῃ κόρης:</TextUnit>
    <TextUnit id="783" loc="789">τοιοῖσδε χρίσω φαρμάκοις δωρήματα.</TextUnit>
    <TextUnit id="784" loc="790">ἐνταῦθα μέντοι τόνδ' ἀπαλλάσσω λόγον.</TextUnit>
    <TextUnit id="785" loc="791">ᾤμωξα δ' οἷον ἔργον ἔστ' ἐργαστέον</TextUnit>
    <TextUnit id="786" loc="792">τοὐντεῦθεν ἡμῖν: τέκνα γὰρ κατακτενῶ</TextUnit>
    <TextUnit id="787" loc="793">τἄμ': οὔτις ἔστιν ὅστις ἐξαιρήσεται:</TextUnit>
    <TextUnit id="788" loc="794">δόμον τε πάντα συγχέας' ̓Ιάσονος</TextUnit>
    <TextUnit id="789" loc="795">ἔξειμι γαίας, φιλτάτων παίδων φόνον</TextUnit>
    <TextUnit id="790" loc="796">φεύγουσα καὶ τλᾶς' ἔργον ἀνοσιώτατον.</TextUnit>
    <TextUnit id="791" loc="797">οὐ γὰρ γελᾶσθαι τλητὸν ἐξ ἐχθρῶν, φίλαι.</TextUnit>
    <TextUnit id="792" loc="798">ἴτω: τί μοι ζῆν κέρδος; οὔτε μοι πατρὶς</TextUnit>
    <TextUnit id="793" loc="799">οὔτ' οἶκος ἔστιν οὔτ' ἀποστροφὴ κακῶν.</TextUnit>
    <TextUnit id="794" loc="800">ἡμάρτανον τόθ' ἡνίκ' ἐξελίμπανον</TextUnit>
    <TextUnit id="795" loc="801">δόμους πατρῴους, ἀνδρὸς ̔́Ελληνος λόγοις</TextUnit>
    <TextUnit id="796" loc="802">πεισθεῖς', ὃς ἡμῖν σὺν θεῷ τείσει δίκην.</TextUnit>
    <TextUnit id="797" loc="803">οὔτ' ἐξ ἐμοῦ γὰρ παῖδας ὄψεταί ποτε</TextUnit>
    <TextUnit id="798" loc="804">ζῶντας τὸ λοιπὸν οὔτε τῆς νεοζύγου</TextUnit>
    <TextUnit id="799" loc="805">νύμφης τεκνώσει παῖδ', ἐπεὶ κακὴν κακῶς</TextUnit>
    <TextUnit id="800" loc="806">θανεῖν σφ' ἀνάγκη τοῖς ἐμοῖσι φαρμάκοις.</TextUnit>
    <TextUnit id="801" loc="807">μηδείς με φαύλην κἀσθενῆ νομιζέτω</TextUnit>
    <TextUnit id="802" loc="808">μηδ' ἡσυχαίαν, ἀλλὰ θατέρου τρόπου,</TextUnit>
    <TextUnit id="803" loc="809">βαρεῖαν ἐχθροῖς καὶ φίλοισιν εὐμενῆ:</TextUnit>
    <TextUnit id="804" loc="810">τῶν γὰρ τοιούτων εὐκλεέστατος βίος.</TextUnit>
    <TextUnit id="805" loc="811">ἐπείπερ ἡμῖν τόνδ' ἐκοίνωσας λόγον,</TextUnit>
    <TextUnit id="806" loc="812">σέ τ' ὠφελεῖν θέλουσα καὶ νόμοις βροτῶν</TextUnit>
    <TextUnit id="807" loc="813">ξυλλαμβάνουσα δρᾶν ς' ἀπεννέπω τάδε.</TextUnit>
    <TextUnit id="808" loc="814">οὐκ ἔστιν ἄλλως: σοὶ δὲ συγγνώμη λέγειν</TextUnit>
    <TextUnit id="809" loc="815">τάδ' ἐστί, μὴ πάσχουσαν, ὡς ἐγώ, κακῶς.</TextUnit>
    <TextUnit id="810" loc="816">ἀλλὰ κτανεῖν σὸν σπέρμα τολμήσεις, γύναι;</TextUnit>
    <TextUnit id="811" loc="817">οὕτω γὰρ ἂν μάλιστα δηχθείη πόσις.</TextUnit>
    <TextUnit id="812" loc="818">σὺ δ' ἂν γένοιό γ' ἀθλιωτάτη γυνή.</TextUnit>
    <TextUnit id="813" loc="819">ἴτω: περισσοὶ πάντες οὑν μέσῳ λόγοι.</TextUnit>
    <TextUnit id="814" loc="820">ἀλλ' εἶα χώρει καὶ κόμιζ' ̓Ιάσονα</TextUnit>
    <TextUnit id="815" loc="821">（ἐς πάντα γὰρ δὴ σοὶ τὰ πιστὰ χρώμεθα）</TextUnit>
    <TextUnit id="816" loc="822">λέξῃς δὲ μηδὲν τῶν ἐμοὶ δεδογμένων,</TextUnit>
    <TextUnit id="817" loc="823">εἴπερ φρονεῖς εὖ δεσπόταις γυνή τ' ἔφυς.</TextUnit>
    <TextUnit id="818" loc="824">̓Ερεχθεί̈δαι τὸ παλαιὸν ὄλβιοι</TextUnit>
    <TextUnit id="819" loc="825">καὶ θεῶν παῖδες μακάρων, ἱερᾶς</TextUnit>
    <TextUnit id="820" loc="826">χώρας ἀπορθήτου τ' ἄπο, φερβόμενοι</TextUnit>
    <TextUnit id="821" loc="827">κλεινοτάταν σοφίαν, αἰεὶ διὰ λαμπροτάτου</TextUnit>
    <TextUnit id="822" loc="830">βαίνοντες ἁβρῶς αἰθέρος, ἔνθα ποθ' ἁγνὰς</TextUnit>
    <TextUnit id="823" loc="831">ἐννέα Πιερίδας Μούσας λέγουσι</TextUnit>
    <TextUnit id="824" loc="832">ξανθὰν ̔Αρμονίαν φυτεῦσαι:</TextUnit>
    <TextUnit id="825" loc="835">τοῦ καλλινάου τ' ἐπὶ Κηφισοῦ ῥοαῖς</TextUnit>
    <TextUnit id="826" loc="836">τὰν Κύπριν κλῄζουσιν ἀφυσσαμέναν</TextUnit>
    <TextUnit id="827" loc="837">χώρας καταπνεῦσαι μετρίους ἀνέμων</TextUnit>
    <TextUnit id="828" loc="840">ἀέρας ἡδυπνόους: αἰεὶ δ' ἐπιβαλλομέναν</TextUnit>
    <TextUnit id="829" loc="841">χαίταισιν εὐώδη ῥοδέων πλόκον ἀνθέων</TextUnit>
    <TextUnit id="830" loc="842">τᾷ Σοφίᾳ παρέδρους πέμπειν ̓́Ερωτας,</TextUnit>
    <TextUnit id="831" loc="845">παντοίας ἀρετᾶς ξυνεργούς.</TextUnit>
    <TextUnit id="832" loc="846">πῶς οὖν ἱερῶν ποταμῶν</TextUnit>
    <TextUnit id="833" loc="847">ἢ πόλις ἢ θεῶν</TextUnit>
    <TextUnit id="834" loc="848">πόμπιμός σε χώρα</TextUnit>
    <TextUnit id="835" loc="849">τὰν παιδολέτειραν ἕ-</TextUnit>
    <TextUnit id="836" loc="850">ξει, τὰν οὐχ ὁσίαν, μετ' ἀστῶν;</TextUnit>
    <TextUnit id="837" loc="851">σκέψαι τεκέων πλα-</TextUnit>
    <TextUnit id="838" loc="852">γάν, σκέψαι φόνον οἷον αἴρῃ.</TextUnit>
    <TextUnit id="839" loc="853">μή, πρὸς γονάτων σε πάν-</TextUnit>
    <TextUnit id="840" loc="854">τᾳ πάντως ἱκετεύομεν,</TextUnit>
    <TextUnit id="841" loc="855">τέκνα φονεύσῃς.</TextUnit>
    <TextUnit id="842" loc="856">πόθεν θράσος ἢ φρενὸς ἢ</TextUnit>
    <TextUnit id="843" loc="857">χειρὶ †τέκνων† σέθεν</TextUnit>
    <TextUnit id="844" loc="858">καρδίᾳ τε λήψῃ</TextUnit>
    <TextUnit id="845" loc="859">δεινὰν προσάγουσα τόλ-</TextUnit>
    <TextUnit id="846" loc="860">μαν; πῶς δ' ὄμματα προσβαλοῦσα</TextUnit>
    <TextUnit id="847" loc="861">τέκνοις ἄδακρυν μοῖ-</TextUnit>
    <TextUnit id="848" loc="862">ραν σχήσεις φόνου; οὐ δυνάσῃ,</TextUnit>
    <TextUnit id="849" loc="863">παίδων ἱκετᾶν πιτνόν-</TextUnit>
    <TextUnit id="850" loc="864">των, τέγξαι χέρα φοινίαν</TextUnit>
    <TextUnit id="851" loc="865">τλάμονι θυμῷ .</TextUnit>
    <TextUnit id="852" loc="866">ἥκω κελευσθείς: καὶ γὰρ οὖσα δυσμενὴς</TextUnit>
    <TextUnit id="853" loc="867">οὔ τἂν ἁμάρτοις τοῦδέ γ', ἀλλ' ἀκούσομαι:</TextUnit>
    <TextUnit id="854" loc="868">τί χρῆμα βούλῃ καινὸν ἐξ ἐμοῦ, γύναι;</TextUnit>
    <TextUnit id="855" loc="869">̓Ιᾶσον, αἰτοῦμαί σε τῶν εἰρημένων</TextUnit>
    <TextUnit id="856" loc="870">συγγνώμον' εἶναι: τὰς δ' ἐμὰς ὀργὰς φέρειν</TextUnit>
    <TextUnit id="857" loc="871">εἰκός ς', ἐπεὶ νῷν πόλλ' ὑπείργασται φίλα.</TextUnit>
    <TextUnit id="858" loc="872">ἐγὼ δ' ἐμαυτῇ διὰ λόγων ἀφικόμην</TextUnit>
    <TextUnit id="859" loc="873">κἀλοιδόρησα: Σχετλία, τί μαίνομαι</TextUnit>
    <TextUnit id="860" loc="874">καὶ δυσμεναίνω τοῖσι βουλεύουσιν εὖ,</TextUnit>
    <TextUnit id="861" loc="875">ἐχθρὰ δὲ γαίας κοιράνοις καθίσταμαι</TextUnit>
    <TextUnit id="862" loc="876">πόσει θ', ὃς ἡμῖν δρᾷ τὰ συμφορώτατα,</TextUnit>
    <TextUnit id="863" loc="877">γήμας τύραννον καὶ κασιγνήτους τέκνοις</TextUnit>
    <TextUnit id="864" loc="878">ἐμοῖς φυτεύων; οὐκ ἀπαλλαχθήσομαι</TextUnit>
    <TextUnit id="865" loc="879">θυμοῦ — τί πάσχω; — θεῶν ποριζόντων καλῶς;</TextUnit>
    <TextUnit id="866" loc="880">οὐκ εἰσὶ μέν μοι παῖδες, οἶδα δὲ χθόνα</TextUnit>
    <TextUnit id="867" loc="881">φεύγοντας ἡμᾶς καὶ σπανίζοντας φίλων;</TextUnit>
    <TextUnit id="868" loc="882">ταῦτ' ἐννοηθεῖς' ᾐσθόμην ἀβουλίαν</TextUnit>
    <TextUnit id="869" loc="883">πολλὴν ἔχουσα καὶ μάτην θυμουμένη.</TextUnit>
    <TextUnit id="870" loc="884">νῦν οὖν ἐπαινῶ σωφρονεῖν τέ μοι δοκεῖς</TextUnit>
    <TextUnit id="871" loc="885">κῆδος τόδ' ἡμῖν προσλαβών, ἐγὼ δ' ἄφρων,</TextUnit>
    <TextUnit id="872" loc="886">ᾗ χρῆν μετεῖναι τῶνδε τῶν βουλευμάτων</TextUnit>
    <TextUnit id="873" loc="887">καὶ ξυμπεραίνειν καὶ παρεστάναι λέχει</TextUnit>
    <TextUnit id="874" loc="888">νύμφῃ τε κηδεύουσαν ἥδεσθαι σέθεν.</TextUnit>
    <TextUnit id="875" loc="889">ἀλλ' ἐσμὲν οἷόν ἐσμεν, οὐκ ἐρῶ κακόν,</TextUnit>
    <TextUnit id="876" loc="890">γυναῖκες: οὔκουν χρῆν ς' ὁμοιοῦσθαι φύσιν,</TextUnit>
    <TextUnit id="877" loc="891">οὐδ' ἀντιτείνειν νήπι' ἀντὶ νηπίων.</TextUnit>
    <TextUnit id="878" loc="892">παριέμεσθα, καί φαμεν κακῶς φρονεῖν</TextUnit>
    <TextUnit id="879" loc="893">τότ', ἀλλ' ἄμεινον νῦν βεβούλευμαι τάδε.</TextUnit>
    <TextUnit id="880" loc="894">ὦ τέκνα τέκνα, δεῦρο, λείπετε στέγας,</TextUnit>
    <TextUnit id="881" loc="895">ἐξέλθετ', ἀσπάσασθε καὶ προσείπατε</TextUnit>
    <TextUnit id="882" loc="896">πατέρα μεθ' ἡμῶν καὶ διαλλάχθηθ' ἅμα</TextUnit>
    <TextUnit id="883" loc="897">τῆς πρόσθεν ἔχθρας ἐς φίλους μητρὸς μέτα:</TextUnit>
    <TextUnit id="884" loc="898">σπονδαὶ γὰρ ἡμῖν καὶ μεθέστηκεν χόλος.</TextUnit>
    <TextUnit id="885" loc="899">λάβεσθε χειρὸς δεξιᾶς: οἴμοι, κακῶν</TextUnit>
    <TextUnit id="886" loc="900">ὡς ἐννοοῦμαι δή τι τῶν κεκρυμμένων.</TextUnit>
    <TextUnit id="887" loc="901">ἆρ', ὦ τέκν', οὕτω καὶ πολὺν ζῶντες χρόνον</TextUnit>
    <TextUnit id="888" loc="902">φίλην ὀρέξετ' ὠλένην; τάλαιν' ἐγώ,</TextUnit>
    <TextUnit id="889" loc="903">ὡς ἀρτίδακρύς εἰμι καὶ φόβου πλέα.</TextUnit>
    <TextUnit id="890" loc="904">χρόνῳ δὲ νεῖκος πατρὸς ἐξαιρουμένη</TextUnit>
    <TextUnit id="891" loc="905">ὄψιν τέρειναν τήνδ' ἔπλησα δακρύων.</TextUnit>
    <TextUnit id="892" loc="906">κἀμοὶ κατ' ὄσσων χλωρὸν ὡρμήθη δάκρυ:</TextUnit>
    <TextUnit id="893" loc="907">καὶ μὴ προβαίη μεῖζον ἢ τὸ νῦν κακόν.</TextUnit>
    <TextUnit id="894" loc="908">αἰνῶ, γύναι, τάδ', οὐδ' ἐκεῖνα μέμφομαι:</TextUnit>
    <TextUnit id="895" loc="909">εἰκὸς γὰρ ὀργὰς θῆλυ ποιεῖσθαι γένος</TextUnit>
    <TextUnit id="896" loc="910">γάμου †παρεμπολῶντος† ἀλλοίου πόσει.</TextUnit>
    <TextUnit id="897" loc="911">ἀλλ' ἐς τὸ λῷον σὸν μεθέστηκεν κέαρ,</TextUnit>
    <TextUnit id="898" loc="912">ἔγνως δὲ τὴν νικῶσαν, ἀλλὰ τῷ χρόνῳ,</TextUnit>
    <TextUnit id="899" loc="913">βουλήν: γυναικὸς ἔργα ταῦτα σώφρονος.</TextUnit>
    <TextUnit id="900" loc="914">ὑμῖν δέ, παῖδες, οὐκ ἀφροντίστως πατὴρ</TextUnit>
    <TextUnit id="901" loc="915">πολλὴν ἔθηκε σὺν θεοῖς σωτηρίαν:</TextUnit>
    <TextUnit id="902" loc="916">οἶμαι γὰρ ὑμᾶς τῆσδε γῆς Κορινθίας</TextUnit>
    <TextUnit id="903" loc="917">τὰ πρῶτ' ἔσεσθαι σὺν κασιγνήτοις ἔτι.</TextUnit>
    <TextUnit id="904" loc="918">ἀλλ' αὐξάνεσθε: τἄλλα δ' ἐξεργάζεται</TextUnit>
    <TextUnit id="905" loc="919">πατήρ τε καὶ θεῶν ὅστις ἐστὶν εὐμενής.</TextUnit>
    <TextUnit id="906" loc="920">ἴδοιμι δ' ὑμᾶς εὐτραφεῖς ἥβης τέλος</TextUnit>
    <TextUnit id="907" loc="921">μολόντας, ἐχθρῶν τῶν ἐμῶν ὑπερτέρους.</TextUnit>
    <TextUnit id="908" loc="922">αὕτη, τί χλωροῖς δακρύοις τέγγεις κόρας,</TextUnit>
    <TextUnit id="909" loc="923">στρέψασα λευκὴν ἔμπαλιν παρηίδα;</TextUnit>
    <TextUnit id="910" loc="924">κοὐκ ἀσμένη τόνδ' ἐξ ἐμοῦ δέχῃ λόγον;</TextUnit>
    <TextUnit id="911" loc="925">οὐδέν. τέκνων τῶνδ' ἐννοουμένη πέρι.</TextUnit>
    <TextUnit id="912" loc="929">τί δή, τάλαινα, τοῖσδ' ἐπιστένεις τέκνοις;</TextUnit>
    <TextUnit id="913" loc="930">ἔτικτον αὐτούς: ζῆν δ' ὅτ' ἐξηύχου τέκνα,</TextUnit>
    <TextUnit id="914" loc="931">ἐσῆλθέ μ' οἶκτος εἰ γενήσεται τάδε.</TextUnit>
    <TextUnit id="915" loc="926">θάρσει νυν: εὖ γὰρ τῶνδε θήσομαι πέρι.</TextUnit>
    <TextUnit id="916" loc="927">δράσω τάδ': οὔτοι σοῖς ἀπιστήσω λόγοις:</TextUnit>
    <TextUnit id="917" loc="928">γυνὴ δὲ θῆλυ κἀπὶ δακρύοις ἔφυ.</TextUnit>
    <TextUnit id="918" loc="932">ἀλλ' ὧνπερ οὕνεκ' εἰς ἐμοὺς ἥκεις λόγους,</TextUnit>
    <TextUnit id="919" loc="933">τὰ μὲν λέλεκται, τῶν δ' ἐγὼ μνησθήσομαι.</TextUnit>
    <TextUnit id="920" loc="934">ἐπεὶ τυράννοις γῆς μ' ἀποστεῖλαι δοκεῖ</TextUnit>
    <TextUnit id="921" loc="935">（κἀμοὶ τάδ' ἐστὶ λῷστα, γιγνώσκω καλῶς,</TextUnit>
    <TextUnit id="922" loc="936">μήτ' ἐμποδὼν σοὶ μήτε κοιράνοις χθονὸς</TextUnit>
    <TextUnit id="923" loc="937">ναίειν: δοκῶ γὰρ δυσμενὴς εἶναι δόμοις）</TextUnit>
    <TextUnit id="924" loc="938">ἡμεῖς μὲν ἐκ γῆς τῆσδ' ἀπαροῦμεν φυγῇ,</TextUnit>
    <TextUnit id="925" loc="939">παῖδες δ' ὅπως ἂν ἐκτραφῶσι σῇ χερί,</TextUnit>
    <TextUnit id="926" loc="940">αἰτοῦ Κρέοντα τήνδε μὴ φεύγειν χθόνα.</TextUnit>
    <TextUnit id="927" loc="941">οὐκ οἶδ' ἂν εἰ πείσαιμι, πειρᾶσθαι δὲ χρή.</TextUnit>
    <TextUnit id="928" loc="942">σὺ δ' ἀλλὰ σὴν κέλευσον ἄντεσθαι πατρὸς</TextUnit>
    <TextUnit id="929" loc="943">γυναῖκα παῖδας τήνδε μὴ φεύγειν χθόνα.</TextUnit>
    <TextUnit id="930" loc="944">μάλιστα, καὶ πείσειν γε δοξάζω σφ' ἐγώ.</TextUnit>
    <TextUnit id="931" loc="945">εἴπερ γυναικῶν &amp;λτ;γ'&amp;γτ; ἐστι τῶν ἄλλων μία.</TextUnit>
    <TextUnit id="932" loc="946">συλλήψομαι δὲ τοῦδέ σοι κἀγὼ πόνου:</TextUnit>
    <TextUnit id="933" loc="947">πέμψω γὰρ αὐτῇ δῶρ' ἃ καλλιστεύεται</TextUnit>
    <TextUnit id="934" loc="948">τῶν νῦν ἐν ἀνθρώποισιν, οἶδ' ἐγώ, πολὺ</TextUnit>
    <TextUnit id="935" loc="949">[λεπτόν τε πέπλον καὶ πλόκον χρυσήλατον]</TextUnit>
    <TextUnit id="936" loc="950">παῖδας φέροντας. ἀλλ' ὅσον τάχος χρεὼν</TextUnit>
    <TextUnit id="937" loc="951">κόσμον κομίζειν δεῦρο προσπόλων τινά.</TextUnit>
    <TextUnit id="938" loc="952">εὐδαιμονήσει δ' οὐχ ἕν, ἀλλὰ μυρία,</TextUnit>
    <TextUnit id="939" loc="953">ἀνδρός τ' ἀρίστου σοῦ τυχοῦς' ὁμευνέτου</TextUnit>
    <TextUnit id="940" loc="954">κεκτημένη τε κόσμον ὅν ποθ' ̔́Ηλιος</TextUnit>
    <TextUnit id="941" loc="955">πατρὸς πατὴρ δίδωσιν ἐκγόνοισιν οἷς.</TextUnit>
    <TextUnit id="942" loc="956">λάζυσθε φερνὰς τάσδε, παῖδες, ἐς χέρας</TextUnit>
    <TextUnit id="943" loc="957">καὶ τῇ τυράννῳ μακαρίᾳ νύμφῃ δότε</TextUnit>
    <TextUnit id="944" loc="958">φέροντες: οὔτοι δῶρα μεμπτὰ δέξεται.</TextUnit>
    <TextUnit id="945" loc="959">τί δ', ὦ ματαία, τῶνδε σὰς κενοῖς χέρας;</TextUnit>
    <TextUnit id="946" loc="960">δοκεῖς σπανίζειν δῶμα βασίλειον πέπλων,</TextUnit>
    <TextUnit id="947" loc="961">δοκεῖς δὲ χρυσοῦ; σῷζε, μὴ δίδου τάδε.</TextUnit>
    <TextUnit id="948" loc="962">εἴπερ γὰρ ἡμᾶς ἀξιοῖ λόγου τινὸς</TextUnit>
    <TextUnit id="949" loc="963">γυνή, προθήσει χρημάτων, σάφ' οἶδ' ἐγώ.</TextUnit>
    <TextUnit id="950" loc="964">μή μοι σύ: πείθειν δῶρα καὶ θεοὺς λόγος:</TextUnit>
    <TextUnit id="951" loc="965">χρυσὸς δὲ κρείσσων μυρίων λόγων βροτοῖς.</TextUnit>
    <TextUnit id="952" loc="966">κείνης ὁ δαίμων [κεῖνα νῦν αὔξει θεός,</TextUnit>
    <TextUnit id="953" loc="967">νέα τυραννεῖ]: τῶν δ' ἐμῶν παίδων φυγὰς</TextUnit>
    <TextUnit id="954" loc="968">ψυχῆς ἂν ἀλλαξαίμεθ', οὐ χρυσοῦ μόνον.</TextUnit>
    <TextUnit id="955" loc="969">ἀλλ', ὦ τέκν', εἰσελθόντε πλουσίους δόμους</TextUnit>
    <TextUnit id="956" loc="970">πατρὸς νέαν γυναῖκα, δεσπότιν δ' ἐμήν,</TextUnit>
    <TextUnit id="957" loc="971">ἱκετεύετ', ἐξαιτεῖσθε μὴ φυγεῖν χθόνα,</TextUnit>
    <TextUnit id="958" loc="972">κόσμον διδόντες: τοῦδε γὰρ μάλιστα δεῖ,</TextUnit>
    <TextUnit id="959" loc="973">ἐς χεῖρ' ἐκείνην δῶρα δέξασθαι τάδε.</TextUnit>
    <TextUnit id="960" loc="974">ἴθ' ὡς τάχιστα: μητρὶ δ' ὧν ἐρᾷ τυχεῖν</TextUnit>
    <TextUnit id="961" loc="975">εὐάγγελοι γένοισθε πράξαντες καλῶς.</TextUnit>
    <TextUnit id="962" loc="976">νῦν ἐλπίδες οὐκέτι μοι παίδων ζόας,</TextUnit>
    <TextUnit id="963" loc="977">οὐκέτι: στείχουσι γὰρ ἐς φόνον ἤδη.</TextUnit>
    <TextUnit id="964" loc="978">δέξεται νύμφα χρυσέων ἀναδεσμᾶν</TextUnit>
    <TextUnit id="965" loc="979">δέξεται δύστανος ἄταν:</TextUnit>
    <TextUnit id="966" loc="980">ξανθᾷ δ' ἀμφὶ κόμᾳ θήσει τὸν ̔́Αιδα</TextUnit>
    <TextUnit id="967" loc="981">κόσμον αὐτὰ χεροῖν.</TextUnit>
    <TextUnit id="968" loc="982">πείσει χάρις ἀμβρόσιός τ' αὐγὰ πέπλον</TextUnit>
    <TextUnit id="969" loc="983">χρυσότευκτόν τε στέφανον περιθέσθαι:</TextUnit>
    <TextUnit id="970" loc="985">νερτέροις δ' ἤδη πάρα νυμφοκομήσει.</TextUnit>
    <TextUnit id="971" loc="986">τοῖον εἰς ἕρκος πεσεῖται</TextUnit>
    <TextUnit id="972" loc="987">καὶ μοῖραν θανάτου δύστανος: ἄταν δ'</TextUnit>
    <TextUnit id="973" loc="988">οὐχ ὑπεκφεύξεται.</TextUnit>
    <TextUnit id="974" loc="990">σὺ δ', ὦ τάλαν, ὦ κακόνυμφε</TextUnit>
    <TextUnit id="975" loc="991">κηδεμὼν τυράννων,</TextUnit>
    <TextUnit id="976" loc="992">παισὶν οὐ κατειδὼς</TextUnit>
    <TextUnit id="977" loc="993">ὄλεθρον βιοτᾷ προσάγεις ἀλόχῳ τε</TextUnit>
    <TextUnit id="978" loc="994">σᾷ στυγερὸν θάνατον.</TextUnit>
    <TextUnit id="979" loc="995">δύστανε, μοίρας ὅσον παροίχῃ.</TextUnit>
    <TextUnit id="980" loc="996">μεταστένομαι δὲ σὸν ἄλγος,</TextUnit>
    <TextUnit id="981" loc="997">ὦ τάλαινα παίδων</TextUnit>
    <TextUnit id="982" loc="998">μᾶτερ, ἃ φονεύσεις</TextUnit>
    <TextUnit id="983" loc="999">τέκνα νυμφιδίων ἕνεκεν λεχέων, ἅ</TextUnit>
    <TextUnit id="984" loc="1000">σοι προλιπὼν ἀνόμως</TextUnit>
    <TextUnit id="985" loc="1001">ἄλλᾳ ξυνοικεῖ πόσις συνεύνῳ.</TextUnit>
    <TextUnit id="986" loc="1002">δέσποιν', ἀφεῖνται παῖδες οἵδε σοι φυγῆς,</TextUnit>
    <TextUnit id="987" loc="1003">καὶ δῶρα νύμφη βασιλὶς ἀσμένη χεροῖν</TextUnit>
    <TextUnit id="988" loc="1004">ἐδέξατ': εἰρήνη δὲ τἀκεῖθεν τέκνοις.</TextUnit>
    <TextUnit id="989" loc="1005">ἔα: τί συγχυθεῖς' ἕστηκας ἡνίκ' εὐτυχεῖς;</TextUnit>
    <TextUnit id="990" loc="1006">[τί σὴν ἔστρεψας ἔμπαλιν παρηίδα</TextUnit>
    <TextUnit id="991" loc="1007">κοὐκ ἀσμένη τόνδ' ἐξ ἐμοῦ δέχῃ λόγον;]</TextUnit>
    <TextUnit id="992" loc="1008">αἰαῖ.</TextUnit>
    <TextUnit id="993" loc="1009">τάδ' οὐ ξυνῳδὰ τοῖσιν ἐξηγγελμένοις.</TextUnit>
    <TextUnit id="994" loc="1010">αἰαῖ μάλ' αὖθις.</TextUnit>
    <TextUnit id="995" loc="1011">μῶν τιν' ἀγγέλλων τύχην</TextUnit>
    <TextUnit id="996" loc="1010">οὐκ οἶδα, δόξης δ' ἐσφάλην εὐαγγέλου;</TextUnit>
    <TextUnit id="997" loc="1011">ἤγγειλας οἷ' ἤγγειλας: οὐ σὲ μέμφομαι.</TextUnit>
    <TextUnit id="998" loc="1012">τί δαὶ κατηφὲς ὄμμα καὶ δακρυρροεῖς;</TextUnit>
    <TextUnit id="999" loc="1013">πολλή μ' ἀνάγκη, πρέσβυ: ταῦτα γὰρ θεοὶ</TextUnit>
    <TextUnit id="1000" loc="1014">κἀγὼ κακῶς φρονοῦς' ἐμηχανησάμην.</TextUnit>
    <TextUnit id="1001" loc="1015">θάρσει: κάτει τοι καὶ σὺ πρὸς τέκνων ἔτι.</TextUnit>
    <TextUnit id="1002" loc="1016">ἄλλους κατάξω πρόσθεν ἡ τάλαιν' ἐγώ.</TextUnit>
    <TextUnit id="1003" loc="1017">οὔτοι μόνη σὺ σῶν ἀπεζύγης τέκνων:</TextUnit>
    <TextUnit id="1004" loc="1018">κούφως φέρειν χρὴ θνητὸν ὄντα συμφοράς.</TextUnit>
    <TextUnit id="1005" loc="1019">δράσω τάδ'. ἀλλὰ βαῖνε δωμάτων ἔσω</TextUnit>
    <TextUnit id="1006" loc="1020">καὶ παισὶ πόρσυν' οἷα χρὴ καθ' ἡμέραν.</TextUnit>
    <TextUnit id="1007" loc="1021">ὦ τέκνα τέκνα, σφῷν μὲν ἔστι δὴ πόλις</TextUnit>
    <TextUnit id="1008" loc="1022">καὶ δῶμ', ἐν ᾧ λιπόντες ἀθλίαν ἐμὲ</TextUnit>
    <TextUnit id="1009" loc="1023">οἰκήσετ' αἰεὶ μητρὸς ἐστερημένοι:</TextUnit>
    <TextUnit id="1010" loc="1024">ἐγὼ δ' ἐς ἄλλην γαῖαν εἶμι δὴ φυγάς,</TextUnit>
    <TextUnit id="1011" loc="1025">πρὶν σφῷν ὀνάσθαι κἀπιδεῖν εὐδαίμονας,</TextUnit>
    <TextUnit id="1012" loc="1026">πρὶν λουτρὰ καὶ γυναῖκα καὶ γαμηλίους</TextUnit>
    <TextUnit id="1013" loc="1027">εὐνὰς ἀγῆλαι λαμπάδας τ' ἀνασχεθεῖν.</TextUnit>
    <TextUnit id="1014" loc="1028">ὦ δυστάλαινα τῆς ἐμῆς αὐθαδίας.</TextUnit>
    <TextUnit id="1015" loc="1029">ἄλλως ἄρ' ὑμᾶς, ὦ τέκν', ἐξεθρεψάμην,</TextUnit>
    <TextUnit id="1016" loc="1030">ἄλλως δ' ἐμόχθουν καὶ κατεξάνθην πόνοις,</TextUnit>
    <TextUnit id="1017" loc="1031">στερρὰς ἐνεγκοῦς' ἐν τόκοις ἀλγηδόνας.</TextUnit>
    <TextUnit id="1018" loc="1032">ἦ μήν ποθ' ἡ δύστηνος εἶχον ἐλπίδας</TextUnit>
    <TextUnit id="1019" loc="1033">πολλὰς ἐν ὑμῖν, γηροβοσκήσειν τ' ἐμὲ</TextUnit>
    <TextUnit id="1020" loc="1034">καὶ κατθανοῦσαν χερσὶν εὖ περιστελεῖν,</TextUnit>
    <TextUnit id="1021" loc="1035">ζηλωτὸν ἀνθρώποισι: νῦν δ' ὄλωλε δὴ</TextUnit>
    <TextUnit id="1022" loc="1036">γλυκεῖα φροντίς. σφῷν γὰρ ἐστερημένη</TextUnit>
    <TextUnit id="1023" loc="1037">λυπρὸν διάξω βίοτον ἀλγεινόν τ' ἐμόν.</TextUnit>
    <TextUnit id="1024" loc="1038">ὑμεῖς δὲ μητέρ' οὐκέτ' ὄμμασιν φίλοις</TextUnit>
    <TextUnit id="1025" loc="1039">ὄψεσθ', ἐς ἄλλο σχῆμ' ἀποστάντες βίου.</TextUnit>
    <TextUnit id="1026" loc="1040">φεῦ φεῦ: τί προσδέρκεσθέ μ' ὄμμασιν, τέκνα;</TextUnit>
    <TextUnit id="1027" loc="1041">τί προσγελᾶτε τὸν πανύστατον γέλων;</TextUnit>
    <TextUnit id="1028" loc="1042">αἰαῖ: τί δράσω; καρδία γὰρ οἴχεται,</TextUnit>
    <TextUnit id="1029" loc="1043">γυναῖκες, ὄμμα φαιδρὸν ὡς εἶδον τέκνων.</TextUnit>
    <TextUnit id="1030" loc="1044">οὐκ ἂν δυναίμην: χαιρέτω βουλεύματα</TextUnit>
    <TextUnit id="1031" loc="1045">τὰ πρόσθεν: ἄξω παῖδας ἐκ γαίας ἐμούς.</TextUnit>
    <TextUnit id="1032" loc="1046">τί δεῖ με πατέρα τῶνδε τοῖς τούτων κακοῖς</TextUnit>
    <TextUnit id="1033" loc="1047">λυποῦσαν αὐτὴν δὶς τόσα κτᾶσθαι κακά;</TextUnit>
    <TextUnit id="1034" loc="1048">οὐ δῆτ' ἔγωγε: χαιρέτω βουλεύματα.</TextUnit>
    <TextUnit id="1035" loc="1049">καίτοι τί πάσχω; βούλομαι γέλωτ' ὀφλεῖν</TextUnit>
    <TextUnit id="1036" loc="1050">ἐχθροὺς μεθεῖσα τοὺς ἐμοὺς ἀζημίους;</TextUnit>
    <TextUnit id="1037" loc="1051">τολμητέον τάδ'; ἀλλὰ τῆς ἐμῆς κάκης</TextUnit>
    <TextUnit id="1038" loc="1052">τὸ καὶ προσέσθαι μαλθακοὺς λόγους φρενί.</TextUnit>
    <TextUnit id="1039" loc="1053">χωρεῖτε, παῖδες, ἐς δόμους. ὅτῳ δὲ μὴ</TextUnit>
    <TextUnit id="1040" loc="1054">θέμις παρεῖναι τοῖς ἐμοῖσι θύμασιν,</TextUnit>
    <TextUnit id="1041" loc="1055">αὐτῷ μελήσει: χεῖρα δ' οὐ διαφθερῶ.</TextUnit>
    <TextUnit id="1042" loc="1056">[ἆ ἆ.</TextUnit>
    <TextUnit id="1043" loc="1057">μὴ δῆτα, θυμέ, μὴ σύ γ' ἐργάσῃ τάδε:</TextUnit>
    <TextUnit id="1044" loc="1058">ἔασον αὐτούς, ὦ τάλαν, φεῖσαι τέκνων:</TextUnit>
    <TextUnit id="1045" loc="1059">ἐκεῖ μεθ' ἡμῶν ζῶντες εὐφρανοῦσί σε.</TextUnit>
    <TextUnit id="1046" loc="1060">μὰ τοὺς παρ' ̔́Αιδῃ νερτέρους ἀλάστορας,</TextUnit>
    <TextUnit id="1047" loc="1060">οὔτοι ποτ' ἔσται τοῦθ' ὅπως ἐχθροῖς ἐγὼ</TextUnit>
    <TextUnit id="1048" loc="1061">παῖδας παρήσω τοὺς ἐμοὺς καθυβρίσαι.</TextUnit>
    <TextUnit id="1049" loc="1062">πάντως σφ' ἀνάγκη κατθανεῖν: ἐπεὶ δὲ χρή,</TextUnit>
    <TextUnit id="1050" loc="1063">ἡμεῖς κτενοῦμεν οἵπερ ἐξεφύσαμεν.</TextUnit>
    <TextUnit id="1051" loc="1064">πάντως πέπρακται ταῦτα κοὐκ ἐκφεύξεται.]</TextUnit>
    <TextUnit id="1052" loc="1065">καὶ δὴ 'πὶ κρατὶ στέφανος, ἐν πέπλοισι δὲ</TextUnit>
    <TextUnit id="1053" loc="1066">νύμφη τύραννος ὄλλυται, σάφ' οἶδ' ἐγώ.</TextUnit>
    <TextUnit id="1054" loc="1067">ἀλλ', εἶμι γὰρ δὴ τλημονεστάτην ὁδὸν</TextUnit>
    <TextUnit id="1055" loc="1068">καὶ τούσδε πέμψω τλημονεστέραν ἔτι,</TextUnit>
    <TextUnit id="1056" loc="1069">παῖδας προσειπεῖν βούλομαι: δότ', ὦ τέκνα,</TextUnit>
    <TextUnit id="1057" loc="1070">δότ' ἀσπάσασθαι μητρὶ δεξιὰν χέρα.</TextUnit>
    <TextUnit id="1058" loc="1071">ὦ φιλτάτη χείρ, φίλτατον δέ μοι στόμα</TextUnit>
    <TextUnit id="1059" loc="1072">καὶ σχῆμα καὶ πρόσωπον εὐγενὲς τέκνων,</TextUnit>
    <TextUnit id="1060" loc="1073">εὐδαιμονοῖτον, ἀλλ' ἐκεῖ: τὰ δ' ἐνθάδε</TextUnit>
    <TextUnit id="1061" loc="1074">πατὴρ ἀφείλετ'. ὦ γλυκεῖα προσβολή,</TextUnit>
    <TextUnit id="1062" loc="1075">ὦ μαλθακὸς χρὼς πνεῦμά θ' ἥδιστον τέκνων.</TextUnit>
    <TextUnit id="1063" loc="1076">χωρεῖτε χωρεῖτ': οὐκέτ' εἰμὶ προσβλέπειν</TextUnit>
    <TextUnit id="1064" loc="1077">οἵα τε †πρὸς ὑμᾶς† ἀλλὰ νικῶμαι κακοῖς.</TextUnit>
    <TextUnit id="1065" loc="1078">καὶ μανθάνω μὲν οἷα τολμήσω κακά,</TextUnit>
    <TextUnit id="1066" loc="1079">θυμὸς δὲ κρείσσων τῶν ἐμῶν βουλευμάτων,</TextUnit>
    <TextUnit id="1067" loc="1080">ὅσπερ μεγίστων αἴτιος κακῶν βροτοῖς.</TextUnit>
    <TextUnit id="1068" loc="1081">πολλάκις ἤδη διὰ λεπτοτέρων</TextUnit>
    <TextUnit id="1069" loc="1082">μύθων ἔμολον καὶ πρὸς ἁμίλλας</TextUnit>
    <TextUnit id="1070" loc="1083">ἦλθον μείζους ἢ χρὴ γενεὰν</TextUnit>
    <TextUnit id="1071" loc="1084">θῆλυν ἐρευνᾶν:</TextUnit>
    <TextUnit id="1072" loc="1085">ἀλλὰ γὰρ ἔστιν μοῦσα καὶ ἡμῖν,</TextUnit>
    <TextUnit id="1073" loc="1086">ἣ προσομιλεῖ σοφίας ἕνεκεν,</TextUnit>
    <TextUnit id="1074" loc="1087">πάσαισι μὲν οὔ, παῦρον δὲ γένος,</TextUnit>
    <TextUnit id="1075" loc="1088">&amp;λτ;μίαν&amp;γτ; ἐν πολλαῖς, εὕροις ἂν ἴσως</TextUnit>
    <TextUnit id="1076" loc="1089">οὐκ ἀπόμουσον τὸ γυναικῶν.</TextUnit>
    <TextUnit id="1077" loc="1090">καί φημι βροτῶν οἵτινές εἰσιν</TextUnit>
    <TextUnit id="1078" loc="1091">πάμπαν ἄπειροι μηδ' ἐφύτευσαν</TextUnit>
    <TextUnit id="1079" loc="1092">παῖδας προφέρειν εἰς εὐτυχίαν</TextUnit>
    <TextUnit id="1080" loc="1093">τῶν γειναμένων.</TextUnit>
    <TextUnit id="1081" loc="1094">οἱ μὲν ἄτεκνοι δι' ἀπειροσύνην</TextUnit>
    <TextUnit id="1082" loc="1095">εἴθ' ἡδὺ βροτοῖς εἴτ' ἀνιαρὸν</TextUnit>
    <TextUnit id="1083" loc="1096">παῖδες τελέθους' οὐχὶ τυχόντες</TextUnit>
    <TextUnit id="1084" loc="1097">πολλῶν μόχθων ἀπέχονται:</TextUnit>
    <TextUnit id="1085" loc="1098">οἷσι δὲ τέκνων ἔστιν ἐν οἴκοις</TextUnit>
    <TextUnit id="1086" loc="1099">γλυκερὸν βλάστημ', ἐσορῶ μελέτῃ</TextUnit>
    <TextUnit id="1087" loc="1100">κατατρυχομένους τὸν ἅπαντα χρόνον,</TextUnit>
    <TextUnit id="1088" loc="1101">πρῶτον μὲν ὅπως θρέψουσι καλῶς</TextUnit>
    <TextUnit id="1089" loc="1102">βίοτόν θ' ὁπόθεν λείψουσι τέκνοις:</TextUnit>
    <TextUnit id="1090" loc="1103">ἔτι δ' ἐκ τούτων εἴτ' ἐπὶ φλαύροις</TextUnit>
    <TextUnit id="1091" loc="1104">εἴτ' ἐπὶ χρηστοῖς</TextUnit>
    <TextUnit id="1092" loc="1105">μοχθοῦσι, τόδ' ἐστὶν ἄδηλον.</TextUnit>
    <TextUnit id="1093" loc="1105">ἓν δὲ τὸ πάντων λοίσθιον ἤδη</TextUnit>
    <TextUnit id="1094" loc="1106">πᾶσιν κατερῶ θνητοῖσι κακόν:</TextUnit>
    <TextUnit id="1095" loc="1107">καὶ δὴ γὰρ ἅλις βίοτόν θ' ηὗρον</TextUnit>
    <TextUnit id="1096" loc="1108">σῶμά τ' ἐς ἥβην ἤλυθε τέκνων</TextUnit>
    <TextUnit id="1097" loc="1109">χρηστοί τ' ἐγένοντ': εἰ δὲ κυρήσαι</TextUnit>
    <TextUnit id="1098" loc="1110">δαίμων οὕτως, φροῦδος ἐς ̔́Αιδου</TextUnit>
    <TextUnit id="1099" loc="1111">θάνατος προφέρων σώματα τέκνων.</TextUnit>
    <TextUnit id="1100" loc="1112">πῶς οὖν λύει πρὸς τοῖς ἄλλοις</TextUnit>
    <TextUnit id="1101" loc="1113">τήνδ' ἔτι λύπην ἀνιαροτάτην</TextUnit>
    <TextUnit id="1102" loc="1114">παίδων ἕνεκεν</TextUnit>
    <TextUnit id="1103" loc="1115">θνητοῖσι θεοὺς ἐπιβάλλειν;</TextUnit>
    <TextUnit id="1104" loc="1116">φίλαι, πάλαι τοι προσμένουσα τὴν τύχην</TextUnit>
    <TextUnit id="1105" loc="1117">καραδοκῶ τἀκεῖθεν οἷ προβήσεται.</TextUnit>
    <TextUnit id="1106" loc="1118">καὶ δὴ δέδορκα τόνδε τῶν ̓Ιάσονος</TextUnit>
    <TextUnit id="1107" loc="1119">στείχοντ' ὀπαδῶν: πνεῦμα δ' ἠρεθισμένον</TextUnit>
    <TextUnit id="1108" loc="1120">δείκνυσιν ὥς τι καινὸν ἀγγελεῖ κακόν.</TextUnit>
    <TextUnit id="1109" loc="1121">[ὦ δεινὸν ἔργον παρανόμως εἰργασμένη,]</TextUnit>
    <TextUnit id="1110" loc="1122">Μήδεια, φεῦγε φεῦγε, μήτε ναί̈αν</TextUnit>
    <TextUnit id="1111" loc="1123">λιποῦς' ἀπήνην μήτ' ὄχον πεδοστιβῆ.</TextUnit>
    <TextUnit id="1112" loc="1124">τί δ' ἄξιόν μοι τῆσδε τυγχάνει φυγῆς;</TextUnit>
    <TextUnit id="1113" loc="1125">ὄλωλεν ἡ τύραννος ἀρτίως κόρη</TextUnit>
    <TextUnit id="1114" loc="1126">Κρέων θ' ὁ φύσας φαρμάκων τῶν σῶν ὕπο.</TextUnit>
    <TextUnit id="1115" loc="1127">κάλλιστον εἶπας μῦθον, ἐν δ' εὐεργέταις</TextUnit>
    <TextUnit id="1116" loc="1128">τὸ λοιπὸν ἤδη καὶ φίλοις ἐμοῖς ἔσῃ.</TextUnit>
    <TextUnit id="1117" loc="1129">τί φῄς; φρονεῖς μὲν ὀρθὰ κοὐ μαίνῃ, γύναι,</TextUnit>
    <TextUnit id="1118" loc="1130">ἥτις, τυράννων ἑστίαν ᾐκισμένη,</TextUnit>
    <TextUnit id="1119" loc="1131">χαίρεις κλύουσα κοὐ φοβῇ τὰ τοιάδε;</TextUnit>
    <TextUnit id="1120" loc="1132">ἔχω τι κἀγὼ τοῖσι σοῖς ἐναντίον</TextUnit>
    <TextUnit id="1121" loc="1133">λόγοισιν εἰπεῖν: ἀλλὰ μὴ σπέρχου, φίλος,</TextUnit>
    <TextUnit id="1122" loc="1134">λέξον δέ: πῶς ὤλοντο; δὶς τόσον γὰρ ἂν</TextUnit>
    <TextUnit id="1123" loc="1135">τέρψειας ἡμᾶς, εἰ τεθνᾶσι παγκάκως.</TextUnit>
    <TextUnit id="1124" loc="1136">ἐπεὶ τέκνων σῶν ἦλθε δίπτυχος γονὴ</TextUnit>
    <TextUnit id="1125" loc="1137">σὺν πατρί, καὶ παρῆλθε νυμφικοὺς δόμους,</TextUnit>
    <TextUnit id="1126" loc="1138">ἥσθημεν οἵπερ σοῖς ἐκάμνομεν κακοῖς</TextUnit>
    <TextUnit id="1127" loc="1139">δμῶες: δι' ὤτων δ' εὐθὺς ἦν πολὺς λόγος</TextUnit>
    <TextUnit id="1128" loc="1140">σὲ καὶ πόσιν σὸν νεῖκος ἐσπεῖσθαι τὸ πρίν.</TextUnit>
    <TextUnit id="1129" loc="1141">κυνεῖ δ' ὁ μέν τις χεῖρ', ὁ δὲ ξανθὸν κάρα</TextUnit>
    <TextUnit id="1130" loc="1142">παίδων: ἐγὼ δὲ καὐτὸς ἡδονῆς ὕπο</TextUnit>
    <TextUnit id="1131" loc="1143">στέγας γυναικῶν σὺν τέκνοις ἅμ' ἑσπόμην.</TextUnit>
    <TextUnit id="1132" loc="1144">δέσποινα δ' ἣν νῦν ἀντὶ σοῦ θαυμάζομεν,</TextUnit>
    <TextUnit id="1133" loc="1145">πρὶν μὲν τέκνων σῶν εἰσιδεῖν ξυνωρίδα,</TextUnit>
    <TextUnit id="1134" loc="1146">πρόθυμον εἶχ' ὀφθαλμὸν εἰς ̓Ιάσονα:</TextUnit>
    <TextUnit id="1135" loc="1147">ἔπειτα μέντοι προυκαλύψατ' ὄμματα</TextUnit>
    <TextUnit id="1136" loc="1148">λευκήν τ' ἀπέστρεψ' ἔμπαλιν παρηίδα,</TextUnit>
    <TextUnit id="1137" loc="1149">παίδων μυσαχθεῖς' εἰσόδους. πόσις δὲ σὸς</TextUnit>
    <TextUnit id="1138" loc="1150">ὀργάς τ' ἀφῄρει καὶ χόλον νεάνιδος,</TextUnit>
    <TextUnit id="1139" loc="1151">λέγων τάδ': Οὐ μὴ δυσμενὴς ἔσῃ φίλοις,</TextUnit>
    <TextUnit id="1140" loc="1152">παύσῃ δὲ θυμοῦ καὶ πάλιν στρέψεις κάρα,</TextUnit>
    <TextUnit id="1141" loc="1153">φίλους νομίζους' οὕσπερ ἂν πόσις σέθεν,</TextUnit>
    <TextUnit id="1142" loc="1154">δέξῃ δὲ δῶρα καὶ παραιτήσῃ πατρὸς</TextUnit>
    <TextUnit id="1143" loc="1155">φυγὰς ἀφεῖναι παισὶ τοῖσδ' ἐμὴν χάριν;</TextUnit>
    <TextUnit id="1144" loc="1156">ἡ δ', ὡς ἐσεῖδε κόσμον, οὐκ ἠνέσχετο,</TextUnit>
    <TextUnit id="1145" loc="1157">ἀλλ' ᾔνες' ἀνδρὶ πάντα, καὶ πρὶν ἐκ δόμων</TextUnit>
    <TextUnit id="1146" loc="1158">μακρὰν ἀπεῖναι πατέρα καὶ παῖδας σέθεν</TextUnit>
    <TextUnit id="1147" loc="1159">λαβοῦσα πέπλους ποικίλους ἠμπέσχετο,</TextUnit>
    <TextUnit id="1148" loc="1160">χρυσοῦν τε θεῖσα στέφανον ἀμφὶ βοστρύχοις</TextUnit>
    <TextUnit id="1149" loc="1161">λαμπρῷ κατόπτρῳ σχηματίζεται κόμην,</TextUnit>
    <TextUnit id="1150" loc="1162">ἄψυχον εἰκὼ προσγελῶσα σώματος.</TextUnit>
    <TextUnit id="1151" loc="1163">κἄπειτ' ἀναστᾶς' ἐκ θρόνων διέρχεται</TextUnit>
    <TextUnit id="1152" loc="1164">στέγας, ἁβρὸν βαίνουσα παλλεύκῳ ποδί,</TextUnit>
    <TextUnit id="1153" loc="1165">δώροις ὑπερχαίρουσα, πολλὰ πολλάκις</TextUnit>
    <TextUnit id="1154" loc="1166">τένοντ' ἐς ὀρθὸν ὄμμασι σκοπουμένη.</TextUnit>
    <TextUnit id="1155" loc="1167">τοὐνθένδε μέντοι δεινὸν ἦν θέαμ' ἰδεῖν:</TextUnit>
    <TextUnit id="1156" loc="1168">χροιὰν γὰρ ἀλλάξασα λεχρία πάλιν</TextUnit>
    <TextUnit id="1157" loc="1169">χωρεῖ τρέμουσα κῶλα καὶ μόλις φθάνει</TextUnit>
    <TextUnit id="1158" loc="1170">θρόνοισιν ἐμπεσοῦσα μὴ χαμαὶ πεσεῖν.</TextUnit>
    <TextUnit id="1159" loc="1171">καί τις γεραιὰ προσπόλων, δόξασά που</TextUnit>
    <TextUnit id="1160" loc="1172">ἢ Πανὸς ὀργὰς ἤ τινος θεῶν μολεῖν,</TextUnit>
    <TextUnit id="1161" loc="1173">ἀνωλόλυξε, πρίν γ' ὁρᾷ διὰ στόμα</TextUnit>
    <TextUnit id="1162" loc="1174">χωροῦντα λευκὸν ἀφρόν, ὀμμάτων τ' ἄπο</TextUnit>
    <TextUnit id="1163" loc="1175">κόρας στρέφουσαν, αἷμά τ' οὐκ ἐνὸν χροί̈:</TextUnit>
    <TextUnit id="1164" loc="1176">εἶτ' ἀντίμολπον ἧκεν ὀλολυγῆς μέγαν</TextUnit>
    <TextUnit id="1165" loc="1177">κωκυτόν. εὐθὺς δ' ἡ μὲν ἐς πατρὸς δόμους</TextUnit>
    <TextUnit id="1166" loc="1178">ὥρμησεν, ἡ δὲ πρὸς τὸν ἀρτίως πόσιν,</TextUnit>
    <TextUnit id="1167" loc="1179">φράσουσα νύμφης συμφοράν: ἅπασα δὲ</TextUnit>
    <TextUnit id="1168" loc="1180">στέγη πυκνοῖσιν ἐκτύπει δραμήμασιν.</TextUnit>
    <TextUnit id="1169" loc="1181">ἤδη δ' ἑλίσσων κῶλον ἑκπλέθρου δρόμου</TextUnit>
    <TextUnit id="1170" loc="1182">ταχὺς βαδιστὴς τερμόνων ἂν ἥπτετο,</TextUnit>
    <TextUnit id="1171" loc="1183">ὅτ' ἐξ ἀναύδου καὶ μύσαντος ὄμματος</TextUnit>
    <TextUnit id="1172" loc="1184">δεινὸν στενάξας' ἡ τάλαιν' ἠγείρετο.</TextUnit>
    <TextUnit id="1173" loc="1185">διπλοῦν γὰρ αὐτῇ πῆμ' ἐπεστρατεύετο:</TextUnit>
    <TextUnit id="1174" loc="1186">χρυσοῦς μὲν ἀμφὶ κρατὶ κείμενος πλόκος</TextUnit>
    <TextUnit id="1175" loc="1187">θαυμαστὸν ἵει νᾶμα παμφάγου πυρός,</TextUnit>
    <TextUnit id="1176" loc="1188">πέπλοι δὲ λεπτοί, σῶν τέκνων δωρήματα,</TextUnit>
    <TextUnit id="1177" loc="1189">λευκὴν ἔδαπτον σάρκα τῆς δυσδαίμονος.</TextUnit>
    <TextUnit id="1178" loc="1190">φεύγει δ' ἀναστᾶς' ἐκ θρόνων πυρουμένη,</TextUnit>
    <TextUnit id="1179" loc="1191">σείουσα χαίτην κρᾶτά τ' ἄλλοτ' ἄλλοσε,</TextUnit>
    <TextUnit id="1180" loc="1192">ῥῖψαι θέλουσα στέφανον: ἀλλ' ἀραρότως</TextUnit>
    <TextUnit id="1181" loc="1193">σύνδεσμα χρυσὸς εἶχε, πῦρ δ', ἐπεὶ κόμην</TextUnit>
    <TextUnit id="1182" loc="1194">ἔσεισε, μᾶλλον δὶς τόσως ἐλάμπετο.</TextUnit>
    <TextUnit id="1183" loc="1195">πίτνει δ' ἐς οὖδας συμφορᾷ νικωμένη,</TextUnit>
    <TextUnit id="1184" loc="1196">πλὴν τῷ τεκόντι κάρτα δυσμαθὴς ἰδεῖν:</TextUnit>
    <TextUnit id="1185" loc="1197">οὔτ' ὀμμάτων γὰρ δῆλος ἦν κατάστασις</TextUnit>
    <TextUnit id="1186" loc="1198">οὔτ' εὐφυὲς πρόσωπον, αἷμα δ' ἐξ ἄκρου</TextUnit>
    <TextUnit id="1187" loc="1199">ἔσταζε κρατὸς συμπεφυρμένον πυρί,</TextUnit>
    <TextUnit id="1188" loc="1200">σάρκες δ' ἀπ' ὀστέων ὥστε πεύκινον δάκρυ</TextUnit>
    <TextUnit id="1189" loc="1201">γνάθοις ἀδήλοις φαρμάκων ἀπέρρεον,</TextUnit>
    <TextUnit id="1190" loc="1202">δεινὸν θέαμα: πᾶσι δ' ἦν φόβος θιγεῖν</TextUnit>
    <TextUnit id="1191" loc="1203">νεκροῦ: τύχην γὰρ εἴχομεν διδάσκαλον.</TextUnit>
    <TextUnit id="1192" loc="1204">πατὴρ δ' ὁ τλήμων συμφορᾶς ἀγνωσίᾳ</TextUnit>
    <TextUnit id="1193" loc="1205">ἄφνω παρελθὼν δῶμα προσπίτνει νεκρῷ .</TextUnit>
    <TextUnit id="1194" loc="1206">ᾤμωξε δ' εὐθὺς καὶ περιπτύξας χέρας</TextUnit>
    <TextUnit id="1195" loc="1207">κυνεῖ προσαυδῶν τοιάδ': "̓͂Ω" δύστηνε παῖ,</TextUnit>
    <TextUnit id="1196" loc="1208">τίς ς' ὧδ' ἀτίμως δαιμόνων ἀπώλεσεν;</TextUnit>
    <TextUnit id="1197" loc="1209">τίς τὸν γέροντα τύμβον ὀρφανὸν σέθεν</TextUnit>
    <TextUnit id="1198" loc="1210">τίθησιν; οἴμοι, συνθάνοιμί σοι, τέκνον.</TextUnit>
    <TextUnit id="1199" loc="1211">ἐπεὶ δὲ θρήνων καὶ γόων ἐπαύσατο,</TextUnit>
    <TextUnit id="1200" loc="1212">χρῄζων γεραιὸν ἐξαναστῆσαι δέμας</TextUnit>
    <TextUnit id="1201" loc="1213">προσείχεθ' ὥστε κισσὸς ἔρνεσιν δάφνης</TextUnit>
    <TextUnit id="1202" loc="1214">λεπτοῖσι πέπλοις, δεινὰ δ' ἦν παλαίσματα:</TextUnit>
    <TextUnit id="1203" loc="1215">ὁ μὲν γὰρ ἤθελ' ἐξαναστῆσαι γόνυ,</TextUnit>
    <TextUnit id="1204" loc="1216">ἡ δ' ἀντελάζυτ': εἰ δὲ πρὸς βίαν ἄγοι,</TextUnit>
    <TextUnit id="1205" loc="1217">σάρκας γεραιὰς ἐσπάρασς' ἀπ' ὀστέων.</TextUnit>
    <TextUnit id="1206" loc="1218">χρόνῳ δ' ἀπέστη καὶ μεθῆχ' ὁ δύσμορος</TextUnit>
    <TextUnit id="1207" loc="1219">ψυχήν: κακοῦ γὰρ οὐκέτ' ἦν ὑπέρτερος.</TextUnit>
    <TextUnit id="1208" loc="1220">κεῖνται δὲ νεκροὶ παῖς τε καὶ γέρων πατὴρ</TextUnit>
    <TextUnit id="1209" loc="1221">[πέλας, ποθεινὴ δακρύοισι συμφορά].</TextUnit>
    <TextUnit id="1210" loc="1222">καί μοι τὸ μὲν σὸν ἐκποδὼν ἔστω λόγου:</TextUnit>
    <TextUnit id="1211" loc="1223">γνώσῃ γὰρ αὐτὴ ζημίας ἐπιστροφήν.</TextUnit>
    <TextUnit id="1212" loc="1224">τὰ θνητὰ δ' οὐ νῦν πρῶτον ἡγοῦμαι σκιάν,</TextUnit>
    <TextUnit id="1213" loc="1225">οὐδ' ἂν τρέσας εἴποιμι τοὺς σοφοὺς βροτῶν</TextUnit>
    <TextUnit id="1214" loc="1226">δοκοῦντας εἶναι καὶ μεριμνητὰς λόγων</TextUnit>
    <TextUnit id="1215" loc="1227">τούτους μεγίστην μωρίαν ὀφλισκάνειν.</TextUnit>
    <TextUnit id="1216" loc="1228">θνητῶν γὰρ οὐδείς ἐστιν εὐδαίμων ἀνήρ:</TextUnit>
    <TextUnit id="1217" loc="1229">ὄλβου δ' ἐπιρρυέντος εὐτυχέστερος</TextUnit>
    <TextUnit id="1218" loc="1230">ἄλλου γένοιτ' ἂν ἄλλος, εὐδαίμων δ' ἂν οὔ.</TextUnit>
    <TextUnit id="1219" loc="1231">ἔοιχ' ὁ δαίμων πολλὰ τῇδ' ἐν ἡμέρᾳ</TextUnit>
    <TextUnit id="1220" loc="1232">κακὰ ξυνάπτειν ἐνδίκως ̓Ιάσονι.</TextUnit>
    <TextUnit id="1221" loc="1233">[ὦ τλῆμον, ὥς σου συμφορὰς οἰκτίρομεν,</TextUnit>
    <TextUnit id="1222" loc="1234">κόρη Κρέοντος, ἥτις εἰς ̔́Αιδου δόμους</TextUnit>
    <TextUnit id="1223" loc="1235">οἴχῃ γάμων ἕκατι τῶν ̓Ιάσονος.]</TextUnit>
    <TextUnit id="1224" loc="1236">φίλαι, δέδοκται τοὔργον ὡς τάχιστά μοι</TextUnit>
    <TextUnit id="1225" loc="1237">παῖδας κτανούσῃ τῆσδ' ἀφορμᾶσθαι χθονός,</TextUnit>
    <TextUnit id="1226" loc="1238">καὶ μὴ σχολὴν ἄγουσαν ἐκδοῦναι τέκνα</TextUnit>
    <TextUnit id="1227" loc="1239">ἄλλῃ φονεῦσαι δυσμενεστέρᾳ χερί.</TextUnit>
    <TextUnit id="1228" loc="1240">πάντως σφ' ἀνάγκη κατθανεῖν: ἐπεὶ δὲ χρή,</TextUnit>
    <TextUnit id="1229" loc="1241">ἡμεῖς κτενοῦμεν οἵπερ ἐξεφύσαμεν.</TextUnit>
    <TextUnit id="1230" loc="1242">ἀλλ' εἶ' ὁπλίζου, καρδία: τί μέλλομεν</TextUnit>
    <TextUnit id="1231" loc="1243">τὰ δεινὰ κἀναγκαῖα μὴ πράσσειν κακά;</TextUnit>
    <TextUnit id="1232" loc="1244">ἄγ', ὦ τάλαινα χεὶρ ἐμή, λαβὲ ξίφος,</TextUnit>
    <TextUnit id="1233" loc="1245">λάβ', ἕρπε πρὸς βαλβῖδα λυπηρὰν βίου,</TextUnit>
    <TextUnit id="1234" loc="1246">καὶ μὴ κακισθῇς μηδ' ἀναμνησθῇς τέκνων,</TextUnit>
    <TextUnit id="1235" loc="1247">ὡς φίλταθ', ὡς ἔτικτες, ἀλλὰ τήνδε γε</TextUnit>
    <TextUnit id="1236" loc="1248">λαθοῦ βραχεῖαν ἡμέραν παίδων σέθεν</TextUnit>
    <TextUnit id="1237" loc="1249">κἄπειτα θρήνει: καὶ γὰρ εἰ κτενεῖς σφ', ὅμως</TextUnit>
    <TextUnit id="1238" loc="1250">φίλοι γ' ἔφυσαν: δυστυχὴς δ' ἐγὼ γυνή.</TextUnit>
    <TextUnit id="1239" loc="1251">ἰὼ Γᾶ τε καὶ παμφαὴς</TextUnit>
    <TextUnit id="1240" loc="1252">ἀκτὶς ̔Αλίου, κατίδετ' ἴδετε τὰν</TextUnit>
    <TextUnit id="1241" loc="1253">ὀλομέναν γυναῖκα, πρὶν φοινίαν</TextUnit>
    <TextUnit id="1242" loc="1254">τέκνοις προσβαλεῖν χέρ' αὐτοκτόνον:</TextUnit>
    <TextUnit id="1243" loc="1255">σᾶς γὰρ χρυσέας ἀπὸ γονᾶς</TextUnit>
    <TextUnit id="1244" loc="1256">ἔβλαστεν, θεοῦ δ' αἷμα &amp;λτ;χαμαὶ&amp;γτ; πίτνειν</TextUnit>
    <TextUnit id="1245" loc="1257">φόβος ὑπ' ἀνέρων.</TextUnit>
    <TextUnit id="1246" loc="1258">ἀλλά νιν, ὦ φάος διογενές, κάτειρ-</TextUnit>
    <TextUnit id="1247" loc="1259">γε κατάπαυσον, ἔξελ' οἴκων τάλαι-</TextUnit>
    <TextUnit id="1248" loc="1260">ναν φονίαν τ' ̓Ερινὺν ὑπαλαστόρων.</TextUnit>
    <TextUnit id="1249" loc="1261">μάταν μόχθος ἔρρει τέκνων,</TextUnit>
    <TextUnit id="1250" loc="1262">μάταν ἄρα γένος φίλιον ἔτεκες, ὦ</TextUnit>
    <TextUnit id="1251" loc="1263">κυανεᾶν λιποῦσα Συμπληγάδων</TextUnit>
    <TextUnit id="1252" loc="1264">πετρᾶν ἀξενωτάταν ἐσβολάν.</TextUnit>
    <TextUnit id="1253" loc="1265">δειλαία, τί σοι φρενοβαρὴς</TextUnit>
    <TextUnit id="1254" loc="1266">χόλος προσπίτνει καὶ ζαμενὴς &amp;λτ;φόνου&amp;γτ;</TextUnit>
    <TextUnit id="1255" loc="1267">φόνος ἀμείβεται;</TextUnit>
    <TextUnit id="1256" loc="1268">χαλεπὰ γὰρ βροτοῖς ὁμογενῆ μιά-</TextUnit>
    <TextUnit id="1257" loc="1269">σματ', ἕπεται δ' ἅμ' αὐτοφόνταις ξυνῳ-</TextUnit>
    <TextUnit id="1258" loc="1270">δὰ θεόθεν πίτνοντ' ἐπὶ δόμοις ἄχη.   （ἔσωθεν）</TextUnit>
    <TextUnit id="1259" loc="1270a">ἰώ μοι.</TextUnit>
    <TextUnit id="1260" loc="1273">ἀκούεις βοὰν ἀκούεις τέκνων;</TextUnit>
    <TextUnit id="1261" loc="1274">ἰὼ τλᾶμον, ὦ κακοτυχὲς γύναι.</TextUnit>
    <TextUnit id="1262" loc="1271">οἴμοι, τί δράσω; ποῖ φύγω μητρὸς χέρας;</TextUnit>
    <TextUnit id="1263" loc="1272">οὐκ οἶδ', ἄδελφε φίλτατ': ὀλλύμεσθα γάρ.</TextUnit>
    <TextUnit id="1264" loc="1275">παρέλθω δόμους; ἀρῆξαι φόνον δοκεῖ μοι τέκνοις.</TextUnit>
    <TextUnit id="1265" loc="1276">ναί, πρὸς θεῶν, ἀρήξατ': ἐν δέοντι γάρ.</TextUnit>
    <TextUnit id="1266" loc="1277">ὡς ἐγγὺς ἤδη γ' ἐσμὲν ἀρκύων ξίφους.</TextUnit>
    <TextUnit id="1267" loc="1280">τάλαιν', ὡς ἄρ' ἦσθα πέτρος ἢ σίδαρος, ἅτις τέκνων</TextUnit>
    <TextUnit id="1268" loc="1281">ὃν ἔτεκες ἄροτον αὐτόχειρι μοίρᾳ κτενεῖς.</TextUnit>
    <TextUnit id="1269" loc="1282">μίαν δὴ κλύω μίαν τῶν πάρος</TextUnit>
    <TextUnit id="1270" loc="1283">γυναῖκ' ἐν φίλοις χέρα βαλεῖν τέκνοις,</TextUnit>
    <TextUnit id="1271" loc="1284">̓Ινὼ μανεῖσαν ἐκ θεῶν, ὅθ' ἡ Διὸς</TextUnit>
    <TextUnit id="1272" loc="1285">δάμαρ νιν ἐξέπεμψε δωμάτων ἄλαις:</TextUnit>
    <TextUnit id="1273" loc="1286">πίτνει δ' ἁ τάλαιν' ἐς ἅλμαν φόνῳ τέκνων δυσσεβεῖ,</TextUnit>
    <TextUnit id="1274" loc="1287">ἀκτῆς ὑπερτείνασα ποντίας πόδα,</TextUnit>
    <TextUnit id="1275" loc="1288">δυοῖν τε παίδοιν συνθανοῦς' ἀπόλλυται.</TextUnit>
    <TextUnit id="1276" loc="1290">τί δῆτ' οὐ γένοιτ' ἂν ἔτι δεινόν; ὦ γυναικῶν λέχος</TextUnit>
    <TextUnit id="1277" loc="1291">πολύπονον, ὅσα βροτοῖς ἔρεξας ἤδη κακά.</TextUnit>
    <TextUnit id="1278" loc="1292">γυναῖκες, αἳ τῆσδ' ἐγγὺς ἕστατε στέγης,</TextUnit>
    <TextUnit id="1279" loc="1293">ἆρ' ἐν δόμοισιν ἡ τὰ δείν' εἰργασμένη</TextUnit>
    <TextUnit id="1280" loc="1295">Μήδεια τοισίδ' ἢ μεθέστηκεν φυγῇ;</TextUnit>
    <TextUnit id="1281" loc="1296">δεῖ γάρ νιν ἤτοι γῆς γε κρυφθῆναι κάτω</TextUnit>
    <TextUnit id="1282" loc="1297">ἢ πτηνὸν ἆραι σῶμ' ἐς αἰθέρος βάθος,</TextUnit>
    <TextUnit id="1283" loc="1298">εἰ μὴ τυράννων δώμασιν δώσει δίκην.</TextUnit>
    <TextUnit id="1284" loc="1299">πέποιθ' ἀποκτείνασα κοιράνους χθονὸς</TextUnit>
    <TextUnit id="1285" loc="1300">ἀθῷος αὐτὴ τῶνδε φεύξεσθαι δόμων;</TextUnit>
    <TextUnit id="1286" loc="1301">ἀλλ' οὐ γὰρ αὐτῆς φροντίδ' ὡς τέκνων ἔχω:</TextUnit>
    <TextUnit id="1287" loc="1302">κείνην μὲν οὓς ἔδρασεν ἔρξουσιν κακῶς,</TextUnit>
    <TextUnit id="1288" loc="1303">ἐμῶν δὲ παίδων ἦλθον ἐκσώσων βίον,</TextUnit>
    <TextUnit id="1289" loc="1304">μή μοί τι δράσως' οἱ προσήκοντες γένει,</TextUnit>
    <TextUnit id="1290" loc="1305">μητρῷον ἐκπράσσοντες ἀνόσιον φόνον.</TextUnit>
    <TextUnit id="1291" loc="1306">ὦ τλῆμον, οὐκ οἶσθ' οἷ κακῶν ἐλήλυθας,</TextUnit>
    <TextUnit id="1292" loc="1307">̓Ιᾶσον: οὐ γὰρ τούσδ' ἂν ἐφθέγξω λόγους.</TextUnit>
    <TextUnit id="1293" loc="1308">τί δ' ἔστιν; οὔ που κἄμ' ἀποκτεῖναι θέλει;</TextUnit>
    <TextUnit id="1294" loc="1309">παῖδες τεθνᾶσι χειρὶ μητρῴᾳ σέθεν.</TextUnit>
    <TextUnit id="1295" loc="1310">οἴμοι, τί λέξεις; ὥς μ' ἀπώλεσας, γύναι.</TextUnit>
    <TextUnit id="1296" loc="1311">ὡς οὐκέτ' ὄντων σῶν τέκνων φρόντιζε δή.</TextUnit>
    <TextUnit id="1297" loc="1312">ποῦ γάρ νιν ἔκτειν'; ἐντὸς ἢ 'ξωθεν δόμων;</TextUnit>
    <TextUnit id="1298" loc="1313">πύλας ἀνοίξας σῶν τέκνων ὄψῃ φόνον.</TextUnit>
    <TextUnit id="1299" loc="1314">χαλᾶτε κλῇδας ὡς τάχιστα, πρόσπολοι,</TextUnit>
    <TextUnit id="1300" loc="1315">ἐκλύεθ' ἁρμούς, ὡς ἴδω διπλοῦν κακόν,</TextUnit>
    <TextUnit id="1301" loc="1316">τοὺς μὲν θανόντας, τὴν δὲ &amp;λτ;δράσασαν τάδε,</TextUnit>
    <TextUnit id="1302" loc="1316a">φόνου τε παίδων τῶνδε&amp;γτ; τείσωμαι δίκην.</TextUnit>
    <TextUnit id="1303" loc="1317">τί τάσδε κινεῖς κἀναμοχλεύεις πύλας,</TextUnit>
    <TextUnit id="1304" loc="1318">νεκροὺς ἐρευνῶν κἀμὲ τὴν εἰργασμένην;</TextUnit>
    <TextUnit id="1305" loc="1319">παῦσαι πόνου τοῦδ'. εἰ δ' ἐμοῦ χρείαν ἔχεις,</TextUnit>
    <TextUnit id="1306" loc="1320">λέγ' εἴ τι βούλῃ, χειρὶ δ' οὐ ψαύσεις ποτέ:</TextUnit>
    <TextUnit id="1307" loc="1321">τοιόνδ' ὄχημα πατρὸς ̔́Ηλιος πατὴρ</TextUnit>
    <TextUnit id="1308" loc="1322">δίδωσιν ἡμῖν, ἔρυμα πολεμίας χερός.</TextUnit>
    <TextUnit id="1309" loc="1323">ὦ μῖσος, ὦ μέγιστον ἐχθίστη γύναι</TextUnit>
    <TextUnit id="1310" loc="1324">θεοῖς τε κἀμοὶ παντί τ' ἀνθρώπων γένει,</TextUnit>
    <TextUnit id="1311" loc="1325">ἥτις τέκνοισι σοῖσιν ἐμβαλεῖν ξίφος</TextUnit>
    <TextUnit id="1312" loc="1326">ἔτλης τεκοῦσα κἄμ' ἄπαιδ' ἀπώλεσας.</TextUnit>
    <TextUnit id="1313" loc="1327">καὶ ταῦτα δράσας' ἥλιόν τε προσβλέπεις</TextUnit>
    <TextUnit id="1314" loc="1328">καὶ γαῖαν, ἔργον τλᾶσα δυσσεβέστατον;</TextUnit>
    <TextUnit id="1315" loc="1329">ὄλοι'. ἐγὼ δὲ νῦν φρονῶ, τότ' οὐ φρονῶν,</TextUnit>
    <TextUnit id="1316" loc="1330">ὅτ' ἐκ δόμων σε βαρβάρου τ' ἀπὸ χθονὸς</TextUnit>
    <TextUnit id="1317" loc="1331">̔́Ελλην' ἐς οἶκον ἠγόμην, κακὸν μέγα,</TextUnit>
    <TextUnit id="1318" loc="1332">πατρός τε καὶ γῆς προδότιν ἥ ς' ἐθρέψατο.</TextUnit>
    <TextUnit id="1319" loc="1333">τὸν σὸν δ' ἀλάστορ' εἰς ἔμ' ἔσκηψαν θεοί:</TextUnit>
    <TextUnit id="1320" loc="1334">κτανοῦσα γὰρ δὴ σὸν κάσιν παρέστιον</TextUnit>
    <TextUnit id="1321" loc="1335">τὸ καλλίπρῳρον εἰσέβης ̓Αργοῦς σκάφος.</TextUnit>
    <TextUnit id="1322" loc="1336">ἤρξω μὲν ἐκ τοιῶνδε: νυμφευθεῖσα δὲ</TextUnit>
    <TextUnit id="1323" loc="1337">παρ' ἀνδρὶ τῷδε καὶ τεκοῦσά μοι τέκνα,</TextUnit>
    <TextUnit id="1324" loc="1338">εὐνῆς ἕκατι καὶ λέχους σφ' ἀπώλεσας.</TextUnit>
    <TextUnit id="1325" loc="1339">οὐκ ἔστιν ἥτις τοῦτ' ἂν ̔Ελληνὶς γυνὴ</TextUnit>
    <TextUnit id="1326" loc="1340">ἔτλη ποθ', ὧν γε πρόσθεν ἠξίουν ἐγὼ</TextUnit>
    <TextUnit id="1327" loc="1341">γῆμαι σέ, κῆδος ἐχθρὸν ὀλέθριόν τ' ἐμοί,</TextUnit>
    <TextUnit id="1328" loc="1342">λέαιναν, οὐ γυναῖκα, τῆς Τυρσηνίδος</TextUnit>
    <TextUnit id="1329" loc="1343">Σκύλλης ἔχουσαν ἀγριωτέραν φύσιν.</TextUnit>
    <TextUnit id="1330" loc="1344">ἀλλ' οὐ γὰρ ἄν σε μυρίοις ὀνείδεσιν</TextUnit>
    <TextUnit id="1331" loc="1345">δάκοιμι: τοιόνδ' ἐμπέφυκέ σοι θράσος:</TextUnit>
    <TextUnit id="1332" loc="1346">ἔρρ', αἰσχροποιὲ καὶ τέκνων μιαιφόνε.</TextUnit>
    <TextUnit id="1333" loc="1347">ἐμοὶ δὲ τὸν ἐμὸν δαίμον' αἰάζειν πάρα,</TextUnit>
    <TextUnit id="1334" loc="1348">ὃς οὔτε λέκτρων νεογάμων ὀνήσομαι,</TextUnit>
    <TextUnit id="1335" loc="1349">οὐ παῖδας οὓς ἔφυσα κἀξεθρεψάμην</TextUnit>
    <TextUnit id="1336" loc="1350">ἕξω προσειπεῖν ζῶντας ἀλλ' ἀπώλεσα.</TextUnit>
    <TextUnit id="1337" loc="1351">μακρὰν ἂν ἐξέτεινα τοῖσδ' ἐναντίον</TextUnit>
    <TextUnit id="1338" loc="1352">λόγοισιν, εἰ μὴ Ζεὺς πατὴρ ἠπίστατο</TextUnit>
    <TextUnit id="1339" loc="1353">οἷ' ἐξ ἐμοῦ πέπονθας οἷά τ' εἰργάσω:</TextUnit>
    <TextUnit id="1340" loc="1354">σὺ δ' οὐκ ἔμελλες τἄμ' ἀτιμάσας λέχη</TextUnit>
    <TextUnit id="1341" loc="1355">τερπνὸν διάξειν βίοτον ἐγγελῶν ἐμοὶ</TextUnit>
    <TextUnit id="1342" loc="1356">οὐδ' ἡ τύραννος, οὐδ' ὅ σοι προσθεὶς γάμους</TextUnit>
    <TextUnit id="1343" loc="1357">Κρέων ἀνατεὶ τῆσδέ μ' ἐκβαλεῖν χθονός.</TextUnit>
    <TextUnit id="1344" loc="1358">πρὸς ταῦτα καὶ λέαιναν, εἰ βούλῃ, κάλει</TextUnit>
    <TextUnit id="1345" loc="1359">καὶ Σκύλλαν ἣ Τυρσηνὸν ᾤκησεν πέτραν:</TextUnit>
    <TextUnit id="1346" loc="1360">τῆς σῆς γὰρ ὡς χρῆν καρδίας ἀνθηψάμην.</TextUnit>
    <TextUnit id="1347" loc="1361">καὐτή γε λυπῇ καὶ κακῶν κοινωνὸς εἶ.</TextUnit>
    <TextUnit id="1348" loc="1362">σάφ' ἴσθι: λύει δ' ἄλγος, ἢν σὺ μὴ 'γγελᾷς.</TextUnit>
    <TextUnit id="1349" loc="1363">ὦ τέκνα, μητρὸς ὡς κακῆς ἐκύρσατε.</TextUnit>
    <TextUnit id="1350" loc="1364">ὦ παῖδες, ὡς ὤλεσθε πατρῴᾳ νόσῳ.</TextUnit>
    <TextUnit id="1351" loc="1365">οὔτοι νιν ἡμὴ δεξιά γ' ἀπώλεσεν.</TextUnit>
    <TextUnit id="1352" loc="1366">ἀλλ' ὕβρις οἵ τε σοὶ νεοδμῆτες γάμοι.</TextUnit>
    <TextUnit id="1353" loc="1367">λέχους σφε κἠξίωσας οὕνεκα κτανεῖν;</TextUnit>
    <TextUnit id="1354" loc="1368">σμικρὸν γυναικὶ πῆμα τοῦτ' εἶναι δοκεῖς;</TextUnit>
    <TextUnit id="1355" loc="1369">ἥτις γε σώφρων: σοὶ δὲ πάντ' ἐστὶν κακά.</TextUnit>
    <TextUnit id="1356" loc="1370">οἵδ' οὐκέτ' εἰσί: τοῦτο γάρ σε δήξεται.</TextUnit>
    <TextUnit id="1357" loc="1371">οἵδ' εἰσίν, οἴμοι, σῷ κάρᾳ μιάστορες.</TextUnit>
    <TextUnit id="1358" loc="1372">ἴσασιν ὅστις ἦρξε πημονῆς θεοί.</TextUnit>
    <TextUnit id="1359" loc="1373">ἴσασι δῆτα σήν γ' ἀπόπτυστον φρένα.</TextUnit>
    <TextUnit id="1360" loc="1374">στύγει: πικρὰν δὲ βάξιν ἐχθαίρω σέθεν.</TextUnit>
    <TextUnit id="1361" loc="1375">καὶ μὴν ἐγὼ σήν: ῥᾴδιοι δ' ἀπαλλαγαί.</TextUnit>
    <TextUnit id="1362" loc="1376">πῶς οὖν; τί δράσω; κάρτα γὰρ κἀγὼ θέλω.</TextUnit>
    <TextUnit id="1363" loc="1377">θάψαι νεκρούς μοι τούσδε καὶ κλαῦσαι πάρες.</TextUnit>
    <TextUnit id="1364" loc="1378">οὐ δῆτ', ἐπεί σφας τῇδ' ἐγὼ θάψω χερί,</TextUnit>
    <TextUnit id="1365" loc="1379">φέρους' ἐς ̔́Ηρας τέμενος ̓Ακραίας θεοῦ,</TextUnit>
    <TextUnit id="1366" loc="1380">ὡς μή τις αὐτοὺς πολεμίων καθυβρίσῃ</TextUnit>
    <TextUnit id="1367" loc="1381">τύμβους ἀνασπῶν: γῇ δὲ τῇδε Σισύφου</TextUnit>
    <TextUnit id="1368" loc="1382">σεμνὴν ἑορτὴν καὶ τέλη προσάψομεν</TextUnit>
    <TextUnit id="1369" loc="1383">τὸ λοιπὸν ἀντὶ τοῦδε δυσσεβοῦς φόνου.</TextUnit>
    <TextUnit id="1370" loc="1384">αὐτὴ δὲ γαῖαν εἶμι τὴν ̓Ερεχθέως,</TextUnit>
    <TextUnit id="1371" loc="1385">Αἰγεῖ συνοικήσουσα τῷ Πανδίονος.</TextUnit>
    <TextUnit id="1372" loc="1386">σὺ δ', ὥσπερ εἰκός, κατθανῇ κακὸς κακῶς,</TextUnit>
    <TextUnit id="1373" loc="1387">̓Αργοῦς κάρα σὸν λειψάνῳ πεπληγμένος,</TextUnit>
    <TextUnit id="1374" loc="1388">πικρὰς τελευτὰς τῶν ἐμῶν γάμων ἰδών.</TextUnit>
    <TextUnit id="1375" loc="1389">ἀλλά ς' ̓Ερινὺς ὀλέσειε τέκνων</TextUnit>
    <TextUnit id="1376" loc="1390">φονία τε Δίκη.</TextUnit>
    <TextUnit id="1377" loc="1391">τίς δὲ κλύει σοῦ θεὸς ἢ δαίμων,</TextUnit>
    <TextUnit id="1378" loc="1392">τοῦ ψευδόρκου καὶ ξειναπάτου;</TextUnit>
    <TextUnit id="1379" loc="1393">φεῦ φεῦ, μυσαρὰ καὶ παιδολέτορ.</TextUnit>
    <TextUnit id="1380" loc="1394">στεῖχε πρὸς οἴκους καὶ θάπτ' ἄλοχον.</TextUnit>
    <TextUnit id="1381" loc="1395">στείχω, δισσῶν γ' ἄμορος τέκνων.</TextUnit>
    <TextUnit id="1382" loc="1396">οὔπω θρηνεῖς: μένε καὶ γῆρας.</TextUnit>
    <TextUnit id="1383" loc="1397">ὦ τέκνα φίλτατα.</TextUnit>
    <TextUnit id="1384" loc="1398">μητρί γε, σοὶ δ' οὔ.</TextUnit>
    <TextUnit id="1385" loc="1399">κἄπειτ' ἔκανες;</TextUnit>
    <TextUnit id="1386" loc="1400">σέ γε πημαίνους'.</TextUnit>
    <TextUnit id="1387" loc="1401">ὤμοι, φιλίου χρῄζω στόματος</TextUnit>
    <TextUnit id="1388" loc="1400">παίδων ὁ τάλας προσπτύξασθαι.</TextUnit>
    <TextUnit id="1389" loc="1401">νῦν σφε προσαυδᾷς, νῦν ἀσπάζῃ,</TextUnit>
    <TextUnit id="1390" loc="1402">τότ' ἀπωσάμενος.</TextUnit>
    <TextUnit id="1391" loc="1403">δός μοι πρὸς θεῶν</TextUnit>
    <TextUnit id="1392" loc="1404">μαλακοῦ χρωτὸς ψαῦσαι τέκνων.</TextUnit>
    <TextUnit id="1393" loc="1405">οὐκ ἔστι: μάτην ἔπος ἔρριπται.</TextUnit>
    <TextUnit id="1394" loc="1405">Ζεῦ, τάδ' ἀκούεις ὡς ἀπελαυνόμεθ'</TextUnit>
    <TextUnit id="1395" loc="1406">οἷά τε πάσχομεν ἐκ τῆς μυσαρᾶς</TextUnit>
    <TextUnit id="1396" loc="1407">καὶ παιδοφόνου τῆσδε λεαίνης;</TextUnit>
    <TextUnit id="1397" loc="1408">ἀλλ' ὁπόσον γοῦν πάρα καὶ δύναμαι</TextUnit>
    <TextUnit id="1398" loc="1409">τάδε καὶ θρηνῶ κἀπιθεάζω,</TextUnit>
    <TextUnit id="1399" loc="1410">μαρτυρόμενος δαίμονας ὥς μοι</TextUnit>
    <TextUnit id="1400" loc="1411">τέκνα κτείνας' ἀποκωλύεις</TextUnit>
    <TextUnit id="1401" loc="1412">ψαῦσαί τε χεροῖν θάψαι τε νεκρούς,</TextUnit>
    <TextUnit id="1402" loc="1413">οὓς μήποτ' ἐγὼ φύσας ὄφελον</TextUnit>
    <TextUnit id="1403" loc="1414">πρὸς σοῦ φθιμένους ἐπιδέσθαι.</TextUnit>
    <TextUnit id="1404" loc="1415">πολλῶν ταμίας Ζεὺς ἐν ̓Ολύμπῳ,</TextUnit>
    <TextUnit id="1405" loc="1416">πολλὰ δ' ἀέλπτως κραίνουσι θεοί:</TextUnit>
    <TextUnit id="1406" loc="1417">καὶ τὰ δοκηθέντ' οὐκ ἐτελέσθη,</TextUnit>
    <TextUnit id="1407" loc="1418">τῶν δ' ἀδοκήτων πόρον ηὗρε θεός.</TextUnit>
    <TextUnit id="1408" loc="1419">τοιόνδ' ἀπέβη τόδε πρᾶγμα.</TextUnit>
  </Text>
</TessDocument>
