<?xml version="1.0" encoding="UTF-8"?>
<TessDocument id="euripides.trojan_women">
  <Metadata>
    <Author>euripides</Author>
    <Display>The Trojan Women</Display>
    <Abbr>eur. tro.</Abbr>
    <Lang>grc</Lang>
    <Prose>0</Prose>
    <PrintSource>Gilbert Murray, Euripidis Fabulae, vol. 2. Oxford: Clarendon Press, Oxford, 1913.</PrintSource>
    <DigitalSourceDisplay>Perseus</DigitalSourceDisplay>
    <DigitalSourceURL>http://www.perseus.tufts.edu/hopper/text?doc=Perseus%3atext%3a1999.01.0123</DigitalSourceURL>
    <AddedBy>Tony R. Waleszczak &amp; Jessica Micceri</AddedBy>
    <URI>urn:cts:greekLit:tlg0006.tlg011.perseus-grc1</URI>
  </Metadata>
  <Text>
    <TextUnit id="0" loc="1">̔́Ηκω λιπὼν Αἴγαιον ἁλμυρὸν βάθος</TextUnit>
    <TextUnit id="1" loc="2">πόντου Ποσειδῶν, ἔνθα Νηρῄδων χοροὶ</TextUnit>
    <TextUnit id="2" loc="3">κάλλιστον ἴχνος ἐξελίσσουσιν ποδός.</TextUnit>
    <TextUnit id="3" loc="4">ἐξ οὗ γὰρ ἀμφὶ τήνδε Τρωικὴν χθόνα</TextUnit>
    <TextUnit id="4" loc="5">Φοῖβός τε κἀγὼ λαί̈νους πύργους πέριξ</TextUnit>
    <TextUnit id="5" loc="6">ὀρθοῖσιν ἔθεμεν κανόσιν, οὔποτ' ἐκ φρενῶν</TextUnit>
    <TextUnit id="6" loc="7">εὔνοι' ἀπέστη τῶν ἐμῶν Φρυγῶν πόλει:</TextUnit>
    <TextUnit id="7" loc="8">ἣ νῦν καπνοῦται καὶ πρὸς ̓Αργείου δορὸς</TextUnit>
    <TextUnit id="8" loc="9">ὄλωλε πορθηθεῖς': ὁ γὰρ Παρνάσιος</TextUnit>
    <TextUnit id="9" loc="10">Φωκεὺς ̓Επειός, μηχαναῖσι Παλλάδος</TextUnit>
    <TextUnit id="10" loc="11">ἐγκύμον' ἵππον τευχέων ξυναρμόσας,</TextUnit>
    <TextUnit id="11" loc="12">πύργων ἔπεμψεν ἐντὸς ὀλέθριον βρέτας:</TextUnit>
    <TextUnit id="12" loc="13">ὅθεν πρὸς ἀνδρῶν ὑστέρων κεκλήσεται</TextUnit>
    <TextUnit id="13" loc="14">Δούρειος ̔́Ιππος, κρυπτὸν ἀμπισχὼν δόρυ.</TextUnit>
    <TextUnit id="14" loc="15">ἔρημα δ' ἄλση καὶ θεῶν ἀνάκτορα</TextUnit>
    <TextUnit id="15" loc="16">φόνῳ καταρρεῖ: πρὸς δὲ κρηπίδων βάθροις</TextUnit>
    <TextUnit id="16" loc="17">πέπτωκε Πρίαμος Ζηνὸς ἑρκείου θανών.</TextUnit>
    <TextUnit id="17" loc="18">πολὺς δὲ χρυσὸς Φρύγιά τε σκυλεύματα</TextUnit>
    <TextUnit id="18" loc="19">πρὸς ναῦς ̓Αχαιῶν πέμπεται: μένουσι δὲ</TextUnit>
    <TextUnit id="19" loc="20">πρύμνηθεν οὖρον, ὡς δεκασπόρῳ χρόνῳ</TextUnit>
    <TextUnit id="20" loc="21">ἀλόχους τε καὶ τέκν' εἰσίδωσιν ἄσμενοι,</TextUnit>
    <TextUnit id="21" loc="22">οἳ τήνδ' ἐπεστράτευσαν ̔́Ελληνες πόλιν.</TextUnit>
    <TextUnit id="22" loc="23">ἐγὼ δέ — νικῶμαι γὰρ ̓Αργείας θεοῦ</TextUnit>
    <TextUnit id="23" loc="24">̔́Ηρας ̓Αθάνας θ', αἳ συνεξεῖλον Φρύγας —</TextUnit>
    <TextUnit id="24" loc="25">λείπω τὸ κλεινὸν ̓́Ιλιον βωμούς τ' ἐμούς:</TextUnit>
    <TextUnit id="25" loc="26">ἐρημία γὰρ πόλιν ὅταν λάβῃ κακή,</TextUnit>
    <TextUnit id="26" loc="27">νοσεῖ τὰ τῶν θεῶν οὐδὲ τιμᾶσθαι θέλει.</TextUnit>
    <TextUnit id="27" loc="28">πολλοῖς δὲ κωκυτοῖσιν αἰχμαλωτίδων</TextUnit>
    <TextUnit id="28" loc="29">βοᾷ Σκάμανδρος δεσπότας κληρουμένων.</TextUnit>
    <TextUnit id="29" loc="30">καὶ τὰς μὲν ̓Αρκάς, τὰς δὲ Θεσσαλὸς λεὼς</TextUnit>
    <TextUnit id="30" loc="31">εἴληχ' ̓Αθηναίων τε Θησεῖδαι πρόμοι.</TextUnit>
    <TextUnit id="31" loc="32">ὅσαι δ' ἄκληροι Τρῳάδων, ὑπὸ στέγαις</TextUnit>
    <TextUnit id="32" loc="33">ταῖσδ' εἰσί, τοῖς πρώτοισιν ἐξῃρημέναι</TextUnit>
    <TextUnit id="33" loc="34">στρατοῦ, σὺν αὐταῖς δ' ἡ Λάκαινα Τυνδαρὶς</TextUnit>
    <TextUnit id="34" loc="35">̔Ελένη, νομισθεῖς' αἰχμάλωτος ἐνδίκως.</TextUnit>
    <TextUnit id="35" loc="36">τὴν δ' ἀθλίαν τήνδ' εἴ τις εἰσορᾶν θέλει,</TextUnit>
    <TextUnit id="36" loc="37">πάρεστιν, ̔Εκάβην κειμένην πυλῶν πάρος,</TextUnit>
    <TextUnit id="37" loc="38">δάκρυα χέουσαν πολλὰ καὶ πολλῶν ὕπερ:</TextUnit>
    <TextUnit id="38" loc="39">ᾗ παῖς μὲν ἀμφὶ μνῆμ' ̓Αχιλλείου τάφου</TextUnit>
    <TextUnit id="39" loc="40">λάθρα τέθνηκε τλημόνως Πολυξένη:</TextUnit>
    <TextUnit id="40" loc="41">φροῦδος δὲ Πρίαμος καὶ τέκν': ἣν δὲ παρθένον</TextUnit>
    <TextUnit id="41" loc="42">μεθῆκ' ̓Απόλλων δρομάδα Κασάνδραν ἄναξ,</TextUnit>
    <TextUnit id="42" loc="43">τὸ τοῦ θεοῦ τε παραλιπὼν τό τ' εὐσεβὲς</TextUnit>
    <TextUnit id="43" loc="44">γαμεῖ βιαίως σκότιον ̓Αγαμέμνων λέχος.</TextUnit>
    <TextUnit id="44" loc="45">ἀλλ', ὦ ποτ' εὐτυχοῦσα, χαῖρέ μοι, πόλις</TextUnit>
    <TextUnit id="45" loc="46">ξεστόν τε πύργωμ': εἴ σε μὴ διώλεσεν</TextUnit>
    <TextUnit id="46" loc="47">Παλλὰς Διὸς παῖς, ἦσθ' ἂν ἐν βάθροις ἔτι.</TextUnit>
    <TextUnit id="47" loc="48">ἔξεστι τὸν γένει μὲν ἄγχιστον πατρὸς</TextUnit>
    <TextUnit id="48" loc="49">μέγαν τε δαίμον' ἐν θεοῖς τε τίμιον,</TextUnit>
    <TextUnit id="49" loc="50">λύσασαν ἔχθραν τὴν πάρος, προσεννέπειν;</TextUnit>
    <TextUnit id="50" loc="51">ἔξεστιν: αἱ γὰρ συγγενεῖς ὁμιλίαι,</TextUnit>
    <TextUnit id="51" loc="52">ἄνασς' ̓Αθάνα, φίλτρον οὐ σμικρὸν φρενῶν.</TextUnit>
    <TextUnit id="52" loc="53">ἐπῄνες' ὀργὰς ἠπίους: φέρω δὲ σοὶ</TextUnit>
    <TextUnit id="53" loc="54">κοινοὺς ἐμαυτῇ τ' ἐς μέσον λόγους, ἄναξ.</TextUnit>
    <TextUnit id="54" loc="55">μῶν ἐκ θεῶν του καινὸν ἀγγελεῖς ἔπος,</TextUnit>
    <TextUnit id="55" loc="56">ἢ Ζηνὸς ἢ καὶ δαιμόνων τινὸς πάρα;</TextUnit>
    <TextUnit id="56" loc="57">οὔκ, ἀλλὰ Τροίας οὕνεκ', ἔνθα βαίνομεν,</TextUnit>
    <TextUnit id="57" loc="58">πρὸς σὴν ἀφῖγμαι δύναμιν, ὡς κοινὴν λάβω.</TextUnit>
    <TextUnit id="58" loc="59">ἦ πού νιν, ἔχθραν τὴν πρὶν ἐκβαλοῦσα, νῦν</TextUnit>
    <TextUnit id="59" loc="60">ἐς οἶκτον ἦλθες πυρὶ κατῃθαλωμένης;</TextUnit>
    <TextUnit id="60" loc="61">ἐκεῖσε πρῶτ' ἄνελθε: κοινώσῃ λόγους</TextUnit>
    <TextUnit id="61" loc="62">καὶ συνθελήσεις ἃν ἐγὼ πρᾶξαι θέλω;</TextUnit>
    <TextUnit id="62" loc="63">μάλιστ': ἀτὰρ δὴ καὶ τὸ σὸν θέλω μαθεῖν:</TextUnit>
    <TextUnit id="63" loc="64">πότερον ̓Αχαιῶν ἦλθες οὕνεκ' ἢ Φρυγῶν;</TextUnit>
    <TextUnit id="64" loc="65">τοὺς μὲν πρὶν ἐχθροὺς Τρῶας εὐφρᾶναι θέλω,</TextUnit>
    <TextUnit id="65" loc="66">στρατῷ δ' ̓Αχαιῶν νόστον ἐμβαλεῖν πικρόν.</TextUnit>
    <TextUnit id="66" loc="67">τί δ' ὧδε πηδᾷς ἄλλοτ' εἰς ἄλλους τρόπους</TextUnit>
    <TextUnit id="67" loc="68">μισεῖς τε λίαν καὶ φιλεῖς ὃν ἂν τύχῃς;</TextUnit>
    <TextUnit id="68" loc="69">οὐκ οἶσθ' ὑβρισθεῖσάν με καὶ ναοὺς ἐμούς;</TextUnit>
    <TextUnit id="69" loc="70">οἶδ', ἡνίκ' Αἴας εἷλκε Κασάνδραν βίᾳ.</TextUnit>
    <TextUnit id="70" loc="71">κοὐδέν γ' ̓Αχαιῶν ἔπαθεν οὐδ' ἤκους' ὕπο.</TextUnit>
    <TextUnit id="71" loc="72">καὶ μὴν ἔπερσάν γ' ̓́Ιλιον τῷ σῷ σθένει.</TextUnit>
    <TextUnit id="72" loc="73">τοιγάρ σφε σὺν σοὶ βούλομαι δρᾶσαι κακῶς.</TextUnit>
    <TextUnit id="73" loc="74">ἕτοιμ' ἃ βούλῃ τἀπ' ἐμοῦ. δράσεις δὲ τί;</TextUnit>
    <TextUnit id="74" loc="75">δύσνοστον αὐτοῖς νόστον ἐμβαλεῖν θέλω.</TextUnit>
    <TextUnit id="75" loc="76">ἐν γῇ μενόντων ἢ καθ' ἁλμυρὰν ἅλα;</TextUnit>
    <TextUnit id="76" loc="77">ὅταν πρὸς οἴκους ναυστολῶς' ἀπ' ̓Ιλίου.</TextUnit>
    <TextUnit id="77" loc="78">καὶ Ζεὺς μὲν ὄμβρον καὶ χάλαζαν ἄσπετον</TextUnit>
    <TextUnit id="78" loc="79">πέμψει, δνοφώδη τ' αἰθέρος φυσήματα:</TextUnit>
    <TextUnit id="79" loc="80">ἐμοὶ δὲ δώσειν φησὶ πῦρ κεραύνιον,</TextUnit>
    <TextUnit id="80" loc="81">βάλλειν ̓Αχαιοὺς ναῦς τε πιμπράναι πυρί.</TextUnit>
    <TextUnit id="81" loc="82">σὺ δ' αὖ, τὸ σόν, παράσχες Αἴγαιον πόρον</TextUnit>
    <TextUnit id="82" loc="83">τρικυμίαις βρέμοντα καὶ δίναις ἁλός,</TextUnit>
    <TextUnit id="83" loc="84">πλῆσον δὲ νεκρῶν κοῖλον Εὐβοίας μυχόν,</TextUnit>
    <TextUnit id="84" loc="85">ὡς ἂν τὸ λοιπὸν τἄμ' ἀνάκτορ' εὐσεβεῖν</TextUnit>
    <TextUnit id="85" loc="86">εἰδῶς' ̓Αχαιοί, θεούς τε τοὺς ἄλλους σέβειν.</TextUnit>
    <TextUnit id="86" loc="87">ἔσται τάδ': ἡ χάρις γὰρ οὐ μακρῶν λόγων</TextUnit>
    <TextUnit id="87" loc="88">δεῖται: ταράξω πέλαγος Αἰγαίας ἁλός.</TextUnit>
    <TextUnit id="88" loc="89">ἀκταὶ δὲ Μυκόνου Δήλιοί τε χοιράδες</TextUnit>
    <TextUnit id="89" loc="90">Σκῦρός τε Λῆμνός θ' αἱ Καφήρειοί τ' ἄκραι</TextUnit>
    <TextUnit id="90" loc="91">πολλῶν θανόντων σώμαθ' ἕξουσιν νεκρῶν.</TextUnit>
    <TextUnit id="91" loc="92">ἀλλ' ἕρπ' ̓́Ολυμπον καὶ κεραυνίους βολὰς</TextUnit>
    <TextUnit id="92" loc="93">λαβοῦσα πατρὸς ἐκ χερῶν καραδόκει,</TextUnit>
    <TextUnit id="93" loc="94">ὅταν στράτευμ' ̓Αργεῖον ἐξιῇ κάλως.</TextUnit>
    <TextUnit id="94" loc="95">μῶρος δὲ θνητῶν ὅστις ἐκπορθεῖ πόλεις,</TextUnit>
    <TextUnit id="95" loc="96">ναούς τε τύμβους θ', ἱερὰ τῶν κεκμηκότων,</TextUnit>
    <TextUnit id="96" loc="97">ἐρημίᾳ δοὺς αὐτὸς ὤλεθ' ὕστερον.</TextUnit>
    <TextUnit id="97" loc="98">ἄνα, δύσδαιμον, πεδόθεν κεφαλή:</TextUnit>
    <TextUnit id="98" loc="99">ἐπάειρε δέρην: οὐκέτι Τροία</TextUnit>
    <TextUnit id="99" loc="100">τάδε καὶ βασιλῆς ἐσμεν Τροίας.</TextUnit>
    <TextUnit id="100" loc="101">μεταβαλλομένου δαίμονος ἀνέχου.</TextUnit>
    <TextUnit id="101" loc="102">πλεῖ κατὰ πορθμόν, πλεῖ κατὰ δαίμονα,</TextUnit>
    <TextUnit id="102" loc="103">μηδὲ προσίστω πρῷραν βιότου</TextUnit>
    <TextUnit id="103" loc="104">πρὸς κῦμα πλέουσα τύχαισιν.</TextUnit>
    <TextUnit id="104" loc="105">αἰαῖ αἰαῖ.</TextUnit>
    <TextUnit id="105" loc="106">τί γὰρ οὐ πάρα μοι μελέᾳ στενάχειν,</TextUnit>
    <TextUnit id="106" loc="107">ᾗ πατρὶς ἔρρει καὶ τέκνα καὶ πόσις;</TextUnit>
    <TextUnit id="107" loc="108">ὦ πολὺς ὄγκος συστελλόμενος</TextUnit>
    <TextUnit id="108" loc="109">προγόνων, ὡς οὐδὲν ἄρ' ἦσθα.</TextUnit>
    <TextUnit id="109" loc="110">τί με χρὴ σιγᾶν; τί δὲ μὴ σιγᾶν;</TextUnit>
    <TextUnit id="110" loc="111">τί δὲ θρηνῆσαι;</TextUnit>
    <TextUnit id="111" loc="112">δύστηνος ἐγὼ τῆς βαρυδαίμονος</TextUnit>
    <TextUnit id="112" loc="113">ἄρθρων κλίσεως, ὡς διάκειμαι,</TextUnit>
    <TextUnit id="113" loc="114">νῶτ' ἐν στερροῖς λέκτροισι ταθεῖς'.</TextUnit>
    <TextUnit id="114" loc="115">οἴμοι κεφαλῆς, οἴμοι κροτάφων</TextUnit>
    <TextUnit id="115" loc="116">πλευρῶν θ', ὥς μοι πόθος εἱλίξαι</TextUnit>
    <TextUnit id="116" loc="117">καὶ διαδοῦναι νῶτον ἄκανθάν τ'</TextUnit>
    <TextUnit id="117" loc="118">εἰς ἀμφοτέρους τοίχους, μελέων</TextUnit>
    <TextUnit id="118" loc="119">ἐπὶ τοὺς αἰεὶ δακρύων ἐλέγους.</TextUnit>
    <TextUnit id="119" loc="120">μοῦσα δὲ χαὕτη τοῖς δυστήνοις</TextUnit>
    <TextUnit id="120" loc="121">ἄτας κελαδεῖν ἀχορεύτους.</TextUnit>
    <TextUnit id="121" loc="122">πρῷραι ναῶν, ὠκείαις</TextUnit>
    <TextUnit id="122" loc="123">̓́Ιλιον ἱερὰν αἳ κώπαις</TextUnit>
    <TextUnit id="123" loc="124">δι' ἅλα πορφυροειδέα καὶ</TextUnit>
    <TextUnit id="124" loc="125">λιμένας ̔Ελλάδος εὐόρμους</TextUnit>
    <TextUnit id="125" loc="126">αὐλῶν παιᾶνι στυγνῷ</TextUnit>
    <TextUnit id="126" loc="127">συρίγγων τ' εὐφθόγγων φωνᾷ</TextUnit>
    <TextUnit id="127" loc="128">βαίνουσαι πλεκτὰν Αἰγύπτου</TextUnit>
    <TextUnit id="128" loc="129">παιδείαν ἐξηρτήσασθ',</TextUnit>
    <TextUnit id="129" loc="130">αἰαῖ, Τροίας ἐν κόλποις</TextUnit>
    <TextUnit id="130" loc="131">τὰν Μενελάου μετανισόμεναι</TextUnit>
    <TextUnit id="131" loc="132">στυγνὰν ἄλοχον, Κάστορι λώβαν</TextUnit>
    <TextUnit id="132" loc="133">τῷ τ' Εὐρώτᾳ δυσκλείαν,</TextUnit>
    <TextUnit id="133" loc="134">ἃ σφάζει μὲν</TextUnit>
    <TextUnit id="134" loc="135">τὸν πεντήκοντ' ἀροτῆρα τέκνων</TextUnit>
    <TextUnit id="135" loc="136">Πρίαμον, ἐμέ τε μελέαν ̔Εκάβαν</TextUnit>
    <TextUnit id="136" loc="137">ἐς τάνδ' ἐξώκειλ' ἄταν.</TextUnit>
    <TextUnit id="137" loc="138">ὤμοι, θάκους οἵους θάσσω,</TextUnit>
    <TextUnit id="138" loc="139">σκηναῖς ἐφέδρους ̓Αγαμεμνονίαις.</TextUnit>
    <TextUnit id="139" loc="140">δούλα δ' ἄγομαι</TextUnit>
    <TextUnit id="140" loc="141">γραῦς ἐξ οἴκων πενθήρη</TextUnit>
    <TextUnit id="141" loc="142">κρᾶτ' ἐκπορθηθεῖς' οἰκτρῶς.</TextUnit>
    <TextUnit id="142" loc="143">ἀλλ' ὦ τῶν χαλκεγχέων Τρώων</TextUnit>
    <TextUnit id="143" loc="144">ἄλοχοι μέλεαι,</TextUnit>
    <TextUnit id="144" loc="145">καὶ κοῦραι κοῦραι δύσνυμφοι,</TextUnit>
    <TextUnit id="145" loc="145">τύφεται ̓́Ιλιον, αἰάζωμεν.</TextUnit>
    <TextUnit id="146" loc="146">μάτηρ δ' ὡσεί τις πτανοῖς</TextUnit>
    <TextUnit id="147" loc="147">ὄρνισιν, ὅπως ἐξάρξω 'γὼ</TextUnit>
    <TextUnit id="148" loc="148">κλαγγάν, μολπάν, οὐ τὰν αὐτὰν</TextUnit>
    <TextUnit id="149" loc="149">οἵαν ποτὲ δὴ</TextUnit>
    <TextUnit id="150" loc="150">σκήπτρῳ Πριάμου διερειδομένα</TextUnit>
    <TextUnit id="151" loc="151">ποδὸς ἀρχεχόρου πληγαῖς Φρυγίους</TextUnit>
    <TextUnit id="152" loc="152">εὐκόμποις ἐξῆρχον θεούς.</TextUnit>
    <TextUnit id="153" loc="153">̔Εκάβη, τί θροεῖς; τί δὲ θωύ̈σσεις;</TextUnit>
    <TextUnit id="154" loc="154">ποῖ λόγος ἥκει; διὰ γὰρ μελάθρων</TextUnit>
    <TextUnit id="155" loc="155">ἄιον οἴκτους οὓς οἰκτίζῃ.</TextUnit>
    <TextUnit id="156" loc="156">διὰ δὲ στέρνων φόβος ἄισσεν</TextUnit>
    <TextUnit id="157" loc="157">Τρῳάσιν, αἳ τῶνδ' οἴκων εἴσω</TextUnit>
    <TextUnit id="158" loc="158">δουλείαν αἰάζουσιν.</TextUnit>
    <TextUnit id="159" loc="159">ὦ τέκν', ̓Αργείων πρὸς ναῦς ἤδη</TextUnit>
    <TextUnit id="160" loc="160">κινεῖται κωπήρης χείρ;</TextUnit>
    <TextUnit id="161" loc="161">οἲ ἐγώ, τί θέλους', ἦ πού μ' ἤδη</TextUnit>
    <TextUnit id="162" loc="162">ναυσθλώσουσιν πατρίας ἐκ γᾶς;</TextUnit>
    <TextUnit id="163" loc="163">οὐκ οἶδ', εἰκάζω δ' ἄταν.</TextUnit>
    <TextUnit id="164" loc="164">ἰὼ ἰώ.</TextUnit>
    <TextUnit id="165" loc="165">μέλεαι μόχθων ἐπακουσόμεναι</TextUnit>
    <TextUnit id="166" loc="166">Τρῳάδες, ἔξω † κομίζεσθ' † οἴκων:</TextUnit>
    <TextUnit id="167" loc="167">στέλλους' ̓Αργεῖοι νόστον.</TextUnit>
    <TextUnit id="168" loc="168">αἶ, αἶ.</TextUnit>
    <TextUnit id="169" loc="169">μή νύν μοι τὰν</TextUnit>
    <TextUnit id="170" loc="170">ἐκβακχεύουσαν Κασάνδραν,</TextUnit>
    <TextUnit id="171" loc="172">αἰσχύναν ̓Αργείοισιν,</TextUnit>
    <TextUnit id="172" loc="171">πέμψητ' ἔξω,</TextUnit>
    <TextUnit id="173" loc="173">μαινάδ', ἐπ' ἄλγει δ' ἀλγυνθῶ.</TextUnit>
    <TextUnit id="174" loc="173b">ἰώ.</TextUnit>
    <TextUnit id="175" loc="174">Τροία Τροία δύσταν', ἔρρεις,</TextUnit>
    <TextUnit id="176" loc="174b">δύστανοι δ' οἵ ς' ἐκλείποντες</TextUnit>
    <TextUnit id="177" loc="175">καὶ ζῶντες καὶ δμαθέντες.</TextUnit>
    <TextUnit id="178" loc="176">οἴμοι. τρομερὰ σκηνὰς ἔλιπον</TextUnit>
    <TextUnit id="179" loc="177">τάσδ' ̓Αγαμέμνονος ἐπακουσομένα,</TextUnit>
    <TextUnit id="180" loc="178">βασίλεια, σέθεν: μή με κτείνειν</TextUnit>
    <TextUnit id="181" loc="179">δόξ' ̓Αργείων κεῖται μελέαν;</TextUnit>
    <TextUnit id="182" loc="180">ἢ κατὰ πρύμνας ἤδη ναῦται</TextUnit>
    <TextUnit id="183" loc="181">στέλλονται κινεῖν κώπας;</TextUnit>
    <TextUnit id="184" loc="182">ὦ τέκνον, ὀρθρεύου σὰν ψυχάν.</TextUnit>
    <TextUnit id="185" loc="183">ἐκπληχθεῖς' ἦλθον φρίκᾳ.</TextUnit>
    <TextUnit id="186" loc="184">ἤδη τις ἔβα Δαναῶν κῆρυξ;</TextUnit>
    <TextUnit id="187" loc="185">τῷ πρόσκειμαι δούλα τλάμων;</TextUnit>
    <TextUnit id="188" loc="186">ἐγγύς που κεῖσαι κλήρου.</TextUnit>
    <TextUnit id="189" loc="187">ἰὼ ἰώ.</TextUnit>
    <TextUnit id="190" loc="188">τίς μ' ̓Αργείων ἢ Φθιωτᾶν</TextUnit>
    <TextUnit id="191" loc="189">ἢ νησαίαν μ' ἄξει χώραν</TextUnit>
    <TextUnit id="192" loc="190">δύστανον πόρσω Τροίας;</TextUnit>
    <TextUnit id="193" loc="190">φεῦ φεῦ.</TextUnit>
    <TextUnit id="194" loc="190b">τῷ δ' ἁ τλάμων</TextUnit>
    <TextUnit id="195" loc="191">ποῦ πᾷ γαίας δουλεύσω γραῦς,</TextUnit>
    <TextUnit id="196" loc="192">ὡς κηφήν, ἁ δειλαία,</TextUnit>
    <TextUnit id="197" loc="192b">νεκροῦ μορφά,</TextUnit>
    <TextUnit id="198" loc="193">νεκύων ἀμενηνὸν ἄγαλμα,</TextUnit>
    <TextUnit id="199" loc="194">αἰαῖ</TextUnit>
    <TextUnit id="200" loc="194b">τὰν παρὰ προθύροις φυλακὰν κατέχους'</TextUnit>
    <TextUnit id="201" loc="195">ἢ παίδων θρέπτειρ', ἃ Τροίας</TextUnit>
    <TextUnit id="202" loc="196">ἀρχαγοὺς εἶχον τιμάς;</TextUnit>
    <TextUnit id="203" loc="197">αἰαῖ αἰαῖ, ποίοις δ' οἴκτοις</TextUnit>
    <TextUnit id="204" loc="198">τὰν σὰν λύμαν ἐξαιάζεις;</TextUnit>
    <TextUnit id="205" loc="199">οὐκ ̓Ιδαίοις ἱστοῖς κερκίδα</TextUnit>
    <TextUnit id="206" loc="200">δινεύους' ἐξαλλάξω.</TextUnit>
    <TextUnit id="207" loc="201">νέατον τεκέων σώματα λεύσσω,</TextUnit>
    <TextUnit id="208" loc="202">νέατον</TextUnit>
    <TextUnit id="209" loc="203">μόχθους ἕξω κρείσσους,</TextUnit>
    <TextUnit id="210" loc="204">ἢ λέκτροις πλαθεῖς' ̔Ελλάνων</TextUnit>
    <TextUnit id="211" loc="205">（ἔρροι νὺξ αὕτα καὶ δαίμων.）</TextUnit>
    <TextUnit id="212" loc="205">ἢ Πειρήνας ὑδρευσομένα</TextUnit>
    <TextUnit id="213" loc="206">πρόσπολος οἰκτρὰ σεμνῶν ὑδάτων.</TextUnit>
    <TextUnit id="214" loc="207">τὰν κλεινὰν εἴθ' ἔλθοιμεν</TextUnit>
    <TextUnit id="215" loc="208">Θησέως εὐδαίμονα χώραν.</TextUnit>
    <TextUnit id="216" loc="210">μὴ γὰρ δὴ δίναν γ' Εὐρώτα,</TextUnit>
    <TextUnit id="217" loc="211">τὰν ἐχθίσταν θεράπναν ̔Ελένας,</TextUnit>
    <TextUnit id="218" loc="212">ἔνθ' ἀντάσω Μενέλᾳ δούλα,</TextUnit>
    <TextUnit id="219" loc="213">τῷ τᾶς Τροίας πορθητᾷ.</TextUnit>
    <TextUnit id="220" loc="214">τὰν Πηνειοῦ σεμνὰν χώραν,</TextUnit>
    <TextUnit id="221" loc="215">κρηπῖδ' Οὐλύμπου καλλίσταν,</TextUnit>
    <TextUnit id="222" loc="216">ὄλβῳ βρίθειν φάμαν ἤκους'</TextUnit>
    <TextUnit id="223" loc="217">εὐθαλεῖ τ' εὐκαρπείᾳ:</TextUnit>
    <TextUnit id="224" loc="218">τάδε δεύτερά μοι μετὰ τὰν ἱερὰν</TextUnit>
    <TextUnit id="225" loc="219">Θησέως ζαθέαν ἐλθεῖν χώραν.</TextUnit>
    <TextUnit id="226" loc="220">καὶ τὰν Αἰτναίαν ̔Ηφαίστου</TextUnit>
    <TextUnit id="227" loc="221">Φοινίκας ἀντήρη χώραν,</TextUnit>
    <TextUnit id="228" loc="222">Σικελῶν ὀρέων ματέρ', ἀκούω</TextUnit>
    <TextUnit id="229" loc="223">καρύσσεσθαι στεφάνοις ἀρετᾶς.</TextUnit>
    <TextUnit id="230" loc="224">τάν τ' ἀγχιστεύουσαν γᾶν</TextUnit>
    <TextUnit id="231" loc="225">† ̓Ιονίῳ ναύται πόντῳ, †</TextUnit>
    <TextUnit id="232" loc="226">ἃν ὑγραίνει καλλιστεύων</TextUnit>
    <TextUnit id="233" loc="227">ὁ ξανθὰν χαίταν πυρσαίνων</TextUnit>
    <TextUnit id="234" loc="228">Κρᾶθις ζαθέαις πηγαῖσι τρέφων</TextUnit>
    <TextUnit id="235" loc="229">εὔανδρόν τ' ὀλβίζων γᾶν.</TextUnit>
    <TextUnit id="236" loc="230">καὶ μὴν Δαναῶν ὅδ' ἀπὸ στρατιᾶς</TextUnit>
    <TextUnit id="237" loc="231">κῆρυξ, νεοχμῶν μύθων ταμίας,</TextUnit>
    <TextUnit id="238" loc="232">στείχει ταχύπουν ἴχνος ἐξανύων.</TextUnit>
    <TextUnit id="239" loc="233">τί φέρει; τί λέγει; δοῦλαι γὰρ δὴ</TextUnit>
    <TextUnit id="240" loc="234">Δωρίδος ἐσμὲν χθονὸς ἤδη.</TextUnit>
    <TextUnit id="241" loc="235">̔Εκάβη, πυκνὰς γὰρ οἶσθά μ' ἐς Τροίαν ὁδοὺς</TextUnit>
    <TextUnit id="242" loc="236">ἐλθόντα κήρυκ' ἐξ ̓Αχαιικοῦ στρατοῦ,</TextUnit>
    <TextUnit id="243" loc="237">ἐγνωσμένος δὲ καὶ πάροιθέ σοι, γύναι,</TextUnit>
    <TextUnit id="244" loc="238">Ταλθύβιος ἥκω καινὸν ἀγγελῶν λόγον.</TextUnit>
    <TextUnit id="245" loc="239">αἰαῖ, τόδε</TextUnit>
    <TextUnit id="246" loc="240">τόδε, φίλαι Τρῳάδες, ὃ φόβος ἦν πάλαι.</TextUnit>
    <TextUnit id="247" loc="240">ἤδη κεκλήρωσθ', εἰ τόδ' ἦν ὑμῖν φόβος.</TextUnit>
    <TextUnit id="248" loc="241">αἰαῖ, τίν' ἢ</TextUnit>
    <TextUnit id="249" loc="242">Θεσσαλίας πόλιν ἢ</TextUnit>
    <TextUnit id="250" loc="243">Φθιάδος εἶπας ἢ Καδμείας χθονός;</TextUnit>
    <TextUnit id="251" loc="244">κατ' ἄνδρ' ἑκάστη κοὐχ ὁμοῦ λελόγχατε.</TextUnit>
    <TextUnit id="252" loc="245">τίν' ἄρα τίς ἔλαχε; τίνα πότμος εὐτυχὴς</TextUnit>
    <TextUnit id="253" loc="245">̓Ιλιάδων μένει;</TextUnit>
    <TextUnit id="254" loc="246">οἶδ': ἀλλ' ἕκαστα πυνθάνου, μὴ πάνθ' ὁμοῦ.</TextUnit>
    <TextUnit id="255" loc="247">τοὐμὸν τίς ἆρ'</TextUnit>
    <TextUnit id="256" loc="248">ἔλαχε τέκος, ἔνεπε, τλάμονα Κασάνδραν;</TextUnit>
    <TextUnit id="257" loc="249">ἐξαίρετόν νιν ἔλαβεν ̓Αγαμέμνων ἄναξ.</TextUnit>
    <TextUnit id="258" loc="250">ἦ τᾷ Λακεδαιμονίᾳ νύμφᾳ</TextUnit>
    <TextUnit id="259" loc="251">δούλαν; ἰώ μοί μοι.</TextUnit>
    <TextUnit id="260" loc="252">οὔκ, ἀλλὰ λέκτρων σκότια νυμφευτήρια.</TextUnit>
    <TextUnit id="261" loc="253">ἦ τὰν τοῦ Φοίβου παρθένον, ᾇ γέρας ὁ</TextUnit>
    <TextUnit id="262" loc="254">χρυσοκόμας ἔδωκ' ἄλεκτρον ζόαν;</TextUnit>
    <TextUnit id="263" loc="255">ἔρως ἐτόξευς' αὐτὸν ἐνθέου κόρης.</TextUnit>
    <TextUnit id="264" loc="256">ῥῖπτε, τέκνον, ζαθέους κλῇ-</TextUnit>
    <TextUnit id="265" loc="257">δας καὶ ἀπὸ χροὸς ἐνδυ-</TextUnit>
    <TextUnit id="266" loc="258">τῶν στεφέων ἱεροὺς στολμούς.</TextUnit>
    <TextUnit id="267" loc="259">οὐ γὰρ μέγ' αὐτῇ βασιλικῶν λέκτρων τυχεῖν;</TextUnit>
    <TextUnit id="268" loc="260">τί δ' ὃ νεοχμὸν ἀπ' ἐμέθεν ἐλάβετε τέκος, ποῦ μοι;</TextUnit>
    <TextUnit id="269" loc="262">Πολυξένην ἔλεξας, ἢ τίν' ἱστορεῖς;</TextUnit>
    <TextUnit id="270" loc="263">ταύταν: τῷ πάλος ἔζευξεν;</TextUnit>
    <TextUnit id="271" loc="264">τύμβῳ τέτακται προσπολεῖν ̓Αχιλλέως.</TextUnit>
    <TextUnit id="272" loc="265">ὤμοι ἐγώ: τάφῳ πρόσπολον ἐτεκόμαν.</TextUnit>
    <TextUnit id="273" loc="266">ἀτὰρ τίς ὅδ' ἢ νόμος ἢ τί</TextUnit>
    <TextUnit id="274" loc="267">θέσμιον, ὦ φίλος, ̔Ελλάνων;</TextUnit>
    <TextUnit id="275" loc="268">εὐδαιμόνιζε παῖδα σήν: ἔχει καλῶς.</TextUnit>
    <TextUnit id="276" loc="269">τί τόδ' ἔλακες; ἆρά μοι ἀέλιον λεύσσει;</TextUnit>
    <TextUnit id="277" loc="270">ἔχει πότμος νιν, ὥστ' ἀπηλλάχθαι πόνων.</TextUnit>
    <TextUnit id="278" loc="271">τί δ' ἁ τοῦ χαλκεομήστορος ̔́Εκτορος δάμαρ,</TextUnit>
    <TextUnit id="279" loc="272">̓Ανδρομάχα τάλαινα, τίν' ἔχει τύχαν;</TextUnit>
    <TextUnit id="280" loc="273">καὶ τήνδ' ̓Αχιλλέως ἔλαβε παῖς ἐξαίρετον.</TextUnit>
    <TextUnit id="281" loc="274">ἐγὼ δὲ τῷ</TextUnit>
    <TextUnit id="282" loc="275">πρόσπολος ἁ τριτοβάμονος χερὶ</TextUnit>
    <TextUnit id="283" loc="276">δευομένα βάκτρου γεραιῷ κάρᾳ;</TextUnit>
    <TextUnit id="284" loc="277">̓Ιθάκης ̓Οδυσσεὺς ἔλαχ' ἄναξ δούλην ς' ἔχειν.</TextUnit>
    <TextUnit id="285" loc="278">ἒ ἔ.</TextUnit>
    <TextUnit id="286" loc="279">ἄρασσε κρᾶτα κούριμον,</TextUnit>
    <TextUnit id="287" loc="280">ἕλκ' ὀνύχεσσι δίπτυχον παρειάν.</TextUnit>
    <TextUnit id="288" loc="281">ἰώ μοί μοι.</TextUnit>
    <TextUnit id="289" loc="282">μυσαρῷ δολίῳ λέλογχα φωτὶ δουλεύειν,</TextUnit>
    <TextUnit id="290" loc="283">πολεμίῳ δίκας, παρανόμῳ δάκει,</TextUnit>
    <TextUnit id="291" loc="285">ὃς πάντα τἀκεῖθεν ἐνθάδε στρέφει, τὰ δ'</TextUnit>
    <TextUnit id="292" loc="286">ἀντίπαλ' αὖθις ἐκεῖσε διπτύχῳ γλώσσᾳ</TextUnit>
    <TextUnit id="293" loc="287">φίλα τὰ πρότερ' ἄφιλα τιθέμενος πάντων.</TextUnit>
    <TextUnit id="294" loc="288">γοᾶσθ', ὦ Τρῳάδες, με.</TextUnit>
    <TextUnit id="295" loc="289">βέβακα δύσποτμος. οἴχομαι ἁ</TextUnit>
    <TextUnit id="296" loc="290">τάλαινα, δυστυχεστάτῳ</TextUnit>
    <TextUnit id="297" loc="291">προσέπεσον κλήρῳ.</TextUnit>
    <TextUnit id="298" loc="292">τὸ μὲν σὸν οἶσθα, πότνια, τὰς δ' ἐμὰς τύχας</TextUnit>
    <TextUnit id="299" loc="293">τίς ἆρ' ̓Αχαιῶν ἢ τίς ̔Ελλήνων ἔχει;</TextUnit>
    <TextUnit id="300" loc="294">ἴτ', ἐκκομίζειν δεῦρο Κασάνδραν χρεὼν</TextUnit>
    <TextUnit id="301" loc="295">ὅσον τάχιστα, δμῶες, ὡς στρατηλάτῃ</TextUnit>
    <TextUnit id="302" loc="296">ἐς χεῖρα δούς νιν, εἶτα τὰς εἰληγμένας</TextUnit>
    <TextUnit id="303" loc="297">καὶ τοῖσιν ἄλλοις αἰχμαλωτίδων ἄγω.</TextUnit>
    <TextUnit id="304" loc="298">ἔα: τί πεύκης ἔνδον αἴθεται σέλας;</TextUnit>
    <TextUnit id="305" loc="299">πιμπρᾶσιν — ἢ τί δρῶσι — Τρῳάδες μυχούς,</TextUnit>
    <TextUnit id="306" loc="300">ὡς ἐξάγεσθαι τῆσδε μέλλουσαι χθονὸς</TextUnit>
    <TextUnit id="307" loc="301">πρὸς ̓́Αργος, αὑτῶν τ' ἐκπυροῦσι σώματα</TextUnit>
    <TextUnit id="308" loc="302">θανεῖν θέλουσαι; κάρτα τοι τοὐλεύθερον</TextUnit>
    <TextUnit id="309" loc="303">ἐν τοῖς τοιούτοις δυσλόφως φέρει κακά.</TextUnit>
    <TextUnit id="310" loc="304">ἄνοιγ' ἄνοιγε, μὴ τὸ ταῖσδε πρόσφορον</TextUnit>
    <TextUnit id="311" loc="305">ἐχθρὸν δ' ̓Αχαιοῖς εἰς ἔμ' αἰτίαν βάλῃ.</TextUnit>
    <TextUnit id="312" loc="306">οὐκ ἔστιν, οὐ πιμπρᾶσιν, ἀλλὰ παῖς ἐμὴ</TextUnit>
    <TextUnit id="313" loc="307">μαινὰς θοάζει δεῦρο Κασάνδρα δρόμῳ.</TextUnit>
    <TextUnit id="314" loc="308">̓́Ανεχε: πάρεχε.</TextUnit>
    <TextUnit id="315" loc="309">φῶς φέρ', ὤ: σέβω: φλέγω — ἰδού, ἰδού —</TextUnit>
    <TextUnit id="316" loc="310">λαμπάσι τόδ' ἱερόν.</TextUnit>
    <TextUnit id="317" loc="310">ὦ ̔Υμέναι' ἄναξ:</TextUnit>
    <TextUnit id="318" loc="311">μακάριος ὁ γαμέτας:</TextUnit>
    <TextUnit id="319" loc="312">μακαρία δ' ἐγὼ βασιλικοῖς λέκτροις</TextUnit>
    <TextUnit id="320" loc="313">κατ' ̓́Αργος ἁ γαμουμένα.</TextUnit>
    <TextUnit id="321" loc="314">̔Υμήν, ὦ ̔Υμέναι' ἄναξ.</TextUnit>
    <TextUnit id="322" loc="315">ἐπεὶ σύ, μᾶτερ, ἐπὶ δάκρυσι καὶ</TextUnit>
    <TextUnit id="323" loc="316">γόοισι τὸν θανόντα πατέρα πατρίδα τε</TextUnit>
    <TextUnit id="324" loc="317">φίλαν καταστένους' ἔχεις,</TextUnit>
    <TextUnit id="325" loc="319">ἐγὼ δ' ἐπὶ γάμοις ἐμοῖς</TextUnit>
    <TextUnit id="326" loc="320">ἀναφλέγω πυρὸς φῶς</TextUnit>
    <TextUnit id="327" loc="321">ἐς αὐγάν, ἐς αἴγλαν,</TextUnit>
    <TextUnit id="328" loc="322">διδοῦς', ὦ ̔Υμέναιε, σοί,</TextUnit>
    <TextUnit id="329" loc="323">διδοῦς', ὦ ̔Εκάτα, φάος,</TextUnit>
    <TextUnit id="330" loc="324">παρθένων ἐπὶ λέκτροις</TextUnit>
    <TextUnit id="331" loc="325">ᾇ νόμος ἔχει.</TextUnit>
    <TextUnit id="332" loc="325">πάλλε πόδα.</TextUnit>
    <TextUnit id="333" loc="326">αἰθέριον ἄναγε χορόν: εὐἅν, εὐοἵ:</TextUnit>
    <TextUnit id="334" loc="327">ὡς ἐπὶ πατρὸς ἐμοῦ</TextUnit>
    <TextUnit id="335" loc="328">μακαριωτάταις</TextUnit>
    <TextUnit id="336" loc="329">τύχαις: ὁ χορὸς ὅσιος.</TextUnit>
    <TextUnit id="337" loc="330">ἄγε σύ, Φοῖβε, νῦν: κατὰ σὸν ἐν δάφναις</TextUnit>
    <TextUnit id="338" loc="330">ἀνάκτορον θυηπολῶ,</TextUnit>
    <TextUnit id="339" loc="331">̔Υμήν, ὦ ̔Υμέναι', ̔Υμήν.</TextUnit>
    <TextUnit id="340" loc="332">χόρευε, μᾶτερ, ἀναγέλασον:</TextUnit>
    <TextUnit id="341" loc="333">ἕλισσε τᾷδ' ἐκεῖσε μετ' ἐμέθεν ποδῶν</TextUnit>
    <TextUnit id="342" loc="334">φέρουσα φιλτάταν βάσιν.</TextUnit>
    <TextUnit id="343" loc="335">βοάσαθ' ̔Υμέναιον, ὤ,</TextUnit>
    <TextUnit id="344" loc="336">μακαρίαις ἀοιδαῖς</TextUnit>
    <TextUnit id="345" loc="337">ἰαχαῖς τε νύμφαν.</TextUnit>
    <TextUnit id="346" loc="338">ἴτ', ὦ καλλίπεπλοι Φρυγῶν</TextUnit>
    <TextUnit id="347" loc="339">κόραι, μέλπετ' ἐμῶν γάμων</TextUnit>
    <TextUnit id="348" loc="340">τὸν πεπρωμένον εὐνᾷ</TextUnit>
    <TextUnit id="349" loc="340b">πόσιν ἐμέθεν.</TextUnit>
    <TextUnit id="350" loc="341">βασίλεια, βακχεύουσαν οὐ λήψῃ κόρην,</TextUnit>
    <TextUnit id="351" loc="342">μὴ κοῦφον αἴρῃ βῆμ' ἐς ̓Αργείων στρατόν;</TextUnit>
    <TextUnit id="352" loc="343">̔́Ηφαιστε, δᾳδουχεῖς μὲν ἐν γάμοις βροτῶν,</TextUnit>
    <TextUnit id="353" loc="344">ἀτὰρ λυγράν γε τήνδ' ἀναιθύσσεις φλόγα</TextUnit>
    <TextUnit id="354" loc="345">ἔξω τε μεγάλων ἐλπίδων.</TextUnit>
    <TextUnit id="355" loc="346">οἴμοι, τέκνον,</TextUnit>
    <TextUnit id="356" loc="347">ὡς οὐχ ὑπ' αἰχμῆς ς' οὐδ' ὑπ' ̓Αργείου δορὸς</TextUnit>
    <TextUnit id="357" loc="348">γάμους γαμεῖσθαι τούσδ' ἐδόξαζόν ποτε.</TextUnit>
    <TextUnit id="358" loc="349">παράδος ἐμοὶ φῶς: οὐ γὰρ ὀρθὰ πυρφορεῖς</TextUnit>
    <TextUnit id="359" loc="350">μαινὰς θοάζους', οὐδέ ς' αἱ τύχαι, τέκνον,</TextUnit>
    <TextUnit id="360" loc="350">† ἐσωφρονήκας' †, ἀλλ' ἔτ' ἐν ταὐτῷ μένεις.</TextUnit>
    <TextUnit id="361" loc="351">ἐσφέρετε πεύκας, δάκρυά τ' ἀνταλλάξατε</TextUnit>
    <TextUnit id="362" loc="352">τοῖς τῆσδε μέλεσι, Τρῳάδες, γαμηλίοις.</TextUnit>
    <TextUnit id="363" loc="353">μῆτερ, πύκαζε κρᾶτ' ἐμὸν νικηφόρον,</TextUnit>
    <TextUnit id="364" loc="354">καὶ χαῖρε τοῖς ἐμοῖσι βασιλικοῖς γάμοις:</TextUnit>
    <TextUnit id="365" loc="355">καὶ πέμπε, κἂν μὴ τἀμά σοι πρόθυμά γ' ᾖ,</TextUnit>
    <TextUnit id="366" loc="356">ὤθει βιαίως: εἰ γὰρ ἔστι Λοξίας,</TextUnit>
    <TextUnit id="367" loc="357">̔Ελένης γαμεῖ με δυσχερέστερον γάμον</TextUnit>
    <TextUnit id="368" loc="358">ὁ τῶν ̓Αχαιῶν κλεινὸς ̓Αγαμέμνων ἄναξ.</TextUnit>
    <TextUnit id="369" loc="359">κτενῶ γὰρ αὐτόν, κἀντιπορθήσω δόμους</TextUnit>
    <TextUnit id="370" loc="360">ποινὰς ἀδελφῶν καὶ πατρὸς λαβοῦς' ἐμοῦ</TextUnit>
    <TextUnit id="371" loc="361">ἀλλ' ἄττ' ἐάσω: πέλεκυν οὐχ ὑμνήσομεν,</TextUnit>
    <TextUnit id="372" loc="362">ὃς ἐς τράχηλον τὸν ἐμὸν εἶσι χἁτέρων:</TextUnit>
    <TextUnit id="373" loc="363">μητροκτόνους τ' ἀγῶνας, οὓς οὑμοὶ γάμοι</TextUnit>
    <TextUnit id="374" loc="364">θήσουσιν, οἴκων τ' ̓Ατρέως ἀνάστασιν.</TextUnit>
    <TextUnit id="375" loc="365">πόλιν δὲ δείξω τήνδε μακαριωτέραν</TextUnit>
    <TextUnit id="376" loc="366">ἢ τοὺς ̓Αχαιούς, ἔνθεος μέν, ἀλλ' ὅμως</TextUnit>
    <TextUnit id="377" loc="367">τοσόνδε γ' ἔξω στήσομαι βακχευμάτων:</TextUnit>
    <TextUnit id="378" loc="368">οἳ διὰ μίαν γυναῖκα καὶ μίαν Κύπριν,</TextUnit>
    <TextUnit id="379" loc="369">θηρῶντες ̔Ελένην, μυρίους ἀπώλεσαν.</TextUnit>
    <TextUnit id="380" loc="370">ὁ δὲ στρατηγὸς ὁ σοφὸς ἐχθίστων ὕπερ</TextUnit>
    <TextUnit id="381" loc="371">τὰ φίλτατ' ὤλες', ἡδονὰς τὰς οἴκοθεν</TextUnit>
    <TextUnit id="382" loc="372">τέκνων ἀδελφῷ δοὺς γυναικὸς οὕνεκα,</TextUnit>
    <TextUnit id="383" loc="373">καὶ ταῦθ' ἑκούσης κοὐ βίᾳ λελῃσμένης.</TextUnit>
    <TextUnit id="384" loc="374">ἐπεὶ δ' ἐπ' ἀκτὰς ἤλυθον Σκαμανδρίους,</TextUnit>
    <TextUnit id="385" loc="375">ἔθνῃσκον, οὐ γῆς ὅρι' ἀποστερούμενοι</TextUnit>
    <TextUnit id="386" loc="376">οὐδ' ὑψίπυργον πατρίδ': οὓς δ' ̓́Αρης ἕλοι,</TextUnit>
    <TextUnit id="387" loc="377">οὐ παῖδας εἶδον, οὐ δάμαρτος ἐν χεροῖν</TextUnit>
    <TextUnit id="388" loc="378">πέπλοις συνεστάλησαν, ἐν ξένῃ δὲ γῇ</TextUnit>
    <TextUnit id="389" loc="379">κεῖνται. τὰ δ' οἴκοι τοῖσδ' ὅμοι' ἐγίγνετο:</TextUnit>
    <TextUnit id="390" loc="380">χῆραί τ' ἔθνῃσκον, οἳ δ' ἄπαιδες ἐν δόμοις</TextUnit>
    <TextUnit id="391" loc="381">ἄλλοις τέκν' ἐκθρέψαντες: οὐδὲ πρὸς τάφοις</TextUnit>
    <TextUnit id="392" loc="382">ἔσθ' ὅστις αὐτῶν αἷμα γῇ δωρήσεται.</TextUnit>
    <TextUnit id="393" loc="383">ἦ τοῦδ' ἐπαίνου τὸ στράτευμ' ἐπάξιον. —</TextUnit>
    <TextUnit id="394" loc="384">σιγᾶν ἄμεινον τᾀσχρά, μηδὲ μοῦσά μοι</TextUnit>
    <TextUnit id="395" loc="385">γένοιτ' ἀοιδὸς ἥτις ὑμνήσει κακά.</TextUnit>
    <TextUnit id="396" loc="386">Τρῶες δὲ πρῶτον μέν, τὸ κάλλιστον κλέος,</TextUnit>
    <TextUnit id="397" loc="387">ὑπὲρ πάτρας ἔθνῃσκον: οὓς δ' ἕλοι δόρυ,</TextUnit>
    <TextUnit id="398" loc="388">νεκροί γ' ἐς οἴκους φερόμενοι φίλων ὕπο</TextUnit>
    <TextUnit id="399" loc="389">ἐν γῇ πατρῴᾳ περιβολὰς εἶχον χθονός,</TextUnit>
    <TextUnit id="400" loc="390">χερσὶν περισταλέντες ὧν ἐχρῆν ὕπο:</TextUnit>
    <TextUnit id="401" loc="391">ὅσοι δὲ μὴ θάνοιεν ἐν μάχῃ Φρυγῶν,</TextUnit>
    <TextUnit id="402" loc="392">ἀεὶ κατ' ἦμαρ σὺν δάμαρτι καὶ τέκνοις</TextUnit>
    <TextUnit id="403" loc="393">ᾤκουν, ̓Αχαιοῖς ὧν ἀπῆσαν ἡδοναί.</TextUnit>
    <TextUnit id="404" loc="394">τὰ δ' ̔́Εκτορός σοι λύπρ' ἄκουσον ὡς ἔχει:</TextUnit>
    <TextUnit id="405" loc="395">δόξας ἀνὴρ ἄριστος οἴχεται θανών,</TextUnit>
    <TextUnit id="406" loc="396">καὶ τοῦτ' ̓Αχαιῶν ἵξις ἐξεργάζεται:</TextUnit>
    <TextUnit id="407" loc="397">εἰ δ' ἦσαν οἴκοι, χρηστὸς ὢν ἐλάνθανεν.</TextUnit>
    <TextUnit id="408" loc="398">Πάρις δ' ἔγημε τὴν Διός: γήμας δὲ μή,</TextUnit>
    <TextUnit id="409" loc="399">σιγώμενον τὸ κῆδος εἶχεν ἐν δόμοις.</TextUnit>
    <TextUnit id="410" loc="400">φεύγειν μὲν οὖν χρὴ πόλεμον ὅστις εὖ φρονεῖ:</TextUnit>
    <TextUnit id="411" loc="401">εἰ δ' ἐς τόδ' ἔλθοι, στέφανος οὐκ αἰσχρὸς πόλει</TextUnit>
    <TextUnit id="412" loc="402">καλῶς ὀλέσθαι, μὴ καλῶς δὲ δυσκλεές.</TextUnit>
    <TextUnit id="413" loc="403">ὧν οὕνεκ' οὐ χρή, μῆτερ, οἰκτίρειν σε γῆν,</TextUnit>
    <TextUnit id="414" loc="404">οὐ τἀμὰ λέκτρα: τοὺς γὰρ ἐχθίστους ἐμοὶ</TextUnit>
    <TextUnit id="415" loc="405">καὶ σοὶ γάμοισι τοῖς ἐμοῖς διαφθερῶ.</TextUnit>
    <TextUnit id="416" loc="406">ὡς ἡδέως κακοῖσιν οἰκείοις γελᾷς,</TextUnit>
    <TextUnit id="417" loc="407">μέλπεις θ' ἃ μέλπους' οὐ σαφῆ δείξεις ἴσως.</TextUnit>
    <TextUnit id="418" loc="408">εἰ μή ς' ̓Απόλλων ἐξεβάκχευεν φρένας,</TextUnit>
    <TextUnit id="419" loc="409">οὔ τἂν ἀμισθὶ τοὺς ἐμοὺς στρατηλάτας</TextUnit>
    <TextUnit id="420" loc="410">τοιαῖσδε φήμαις ἐξέπεμπες ἂν χθονός.</TextUnit>
    <TextUnit id="421" loc="411">ἀτὰρ τὰ σεμνὰ καὶ δοκήμασιν σοφὰ</TextUnit>
    <TextUnit id="422" loc="412">οὐδέν τι κρείσσω τῶν τὸ μηδὲν ἦν ἄρα.</TextUnit>
    <TextUnit id="423" loc="413">ὁ γὰρ μέγιστος τῶν Πανελλήνων ἄναξ,</TextUnit>
    <TextUnit id="424" loc="414">̓Ατρέως φίλος παῖς, τῆσδ' ἔρωτ' ἐξαίρετον</TextUnit>
    <TextUnit id="425" loc="415">μαινάδος ὑπέστη: καὶ πένης μέν εἰμ' ἐγώ,</TextUnit>
    <TextUnit id="426" loc="416">ἀτὰρ λέχος γε τῆσδ' ἂν οὐκ ἐκτησάμην.</TextUnit>
    <TextUnit id="427" loc="417">καὶ σοὶ μέν — οὐ γὰρ ἀρτίας ἔχεις φρένας —</TextUnit>
    <TextUnit id="428" loc="418">̓Αργεῖ' ὀνείδη καὶ Φρυγῶν ἐπαινέσεις</TextUnit>
    <TextUnit id="429" loc="419">ἀνέμοις φέρεσθαι παραδίδωμ': ἕπου δέ μοι</TextUnit>
    <TextUnit id="430" loc="420">πρὸς ναῦς, καλὸν νύμφευμα τῷ στρατηλάτῃ.</TextUnit>
    <TextUnit id="431" loc="421">σὺ δ', ἡνίκ' ἄν σε Λαρτίου χρῄζῃ τόκος</TextUnit>
    <TextUnit id="432" loc="422">ἄγειν, ἕπεσθαι: σώφρονος δ' ἔσῃ λάτρις</TextUnit>
    <TextUnit id="433" loc="423">γυναικός, ὥς φας' οἱ μολόντες ̓́Ιλιον.</TextUnit>
    <TextUnit id="434" loc="424">ἦ δεινὸς ὁ λάτρις. τί ποτ' ἔχουσι τοὔνομα</TextUnit>
    <TextUnit id="435" loc="425">κήρυκες, ἓν ἀπέχθημα πάγκοινον βροτοῖς,</TextUnit>
    <TextUnit id="436" loc="426">οἱ περὶ τυράννους καὶ πόλεις ὑπηρέται;</TextUnit>
    <TextUnit id="437" loc="427">σὺ τὴν ἐμὴν φῂς μητέρ' εἰς ̓Οδυσσέως</TextUnit>
    <TextUnit id="438" loc="428">ἥξειν μέλαθρα; ποῦ δ' ̓Απόλλωνος λόγοι,</TextUnit>
    <TextUnit id="439" loc="429">οἵ φασιν αὐτὴν εἰς ἔμ' ἡρμηνευμένοι</TextUnit>
    <TextUnit id="440" loc="430">αὐτοῦ θανεῖσθαι; τἄλλα δ' οὐκ ὀνειδιῶ.</TextUnit>
    <TextUnit id="441" loc="431">δύστηνος, οὐκ οἶδ' οἷά νιν μένει παθεῖν:</TextUnit>
    <TextUnit id="442" loc="432">ὡς χρυσὸς αὐτῷ τἀμὰ καὶ Φρυγῶν κακὰ</TextUnit>
    <TextUnit id="443" loc="433">δόξει ποτ' εἶναι. δέκα γὰρ ἐκπλήσας ἔτη</TextUnit>
    <TextUnit id="444" loc="434">πρὸς τοῖσιν ἐνθάδ', ἵξεται μόνος πάτραν</TextUnit>
    <TextUnit id="445" loc="435">οὗ δὴ στενὸν δίαυλον ᾤκισται πέτρας</TextUnit>
    <TextUnit id="446" loc="436">δεινὴ Χάρυβδις, ὠμοβρώς τ' ὀρειβάτης</TextUnit>
    <TextUnit id="447" loc="437">Κύκλωψ, Λιγυστίς θ' ἡ συῶν μορφώτρια</TextUnit>
    <TextUnit id="448" loc="438">Κίρκη, θαλάσσης θ' ἁλμυρᾶς ναυάγια,</TextUnit>
    <TextUnit id="449" loc="439">λωτοῦ τ' ἔρωτες, ̔Ηλίου θ' ἁγναὶ βόες,</TextUnit>
    <TextUnit id="450" loc="440">αἳ σάρκα φωνήεσσαν ἥσουσίν ποτε,</TextUnit>
    <TextUnit id="451" loc="441">πικρὰν ̓Οδυσσεῖ γῆρυν. ὡς δὲ συντέμω,</TextUnit>
    <TextUnit id="452" loc="442">ζῶν εἶς' ἐς ̔́Αιδου κἀκφυγὼν λίμνης ὕδωρ</TextUnit>
    <TextUnit id="453" loc="443">κάκ' ἐν δόμοισι μυρί' εὑρήσει μολών.</TextUnit>
    <TextUnit id="454" loc="444">ἀλλὰ γὰρ τί τοὺς ̓Οδυσσέως ἐξακοντίζω πόνους;</TextUnit>
    <TextUnit id="455" loc="445">στεῖχ' ὅπως τάχιστ': ἐς ̔́Αιδου νυμφίῳ γημώμεθα.</TextUnit>
    <TextUnit id="456" loc="446">ἦ κακὸς κακῶς ταφήσῃ νυκτός, οὐκ ἐν ἡμέρᾳ,</TextUnit>
    <TextUnit id="457" loc="447">ὦ δοκῶν σεμνόν τι πράσσειν, Δαναϊδῶν ἀρχηγέτα.</TextUnit>
    <TextUnit id="458" loc="448">κἀμέ τοι νεκρὸν φάραγγες γυμνάδ' ἐκβεβλημένην</TextUnit>
    <TextUnit id="459" loc="449">ὕδατι χειμάρρῳ ῥέουσαι, νυμφίου πέλας τάφου,</TextUnit>
    <TextUnit id="460" loc="450">θηρσὶ δώσουσιν δάσασθαι, τὴν ̓Απόλλωνος λάτριν.</TextUnit>
    <TextUnit id="461" loc="451">ὦ στέφη τοῦ φιλτάτου μοι θεῶν, ἀγάλματ' εὔια,</TextUnit>
    <TextUnit id="462" loc="452">χαίρετ': ἐκλέλοιφ' ἑορτάς, αἷς πάροιθ' ἠγαλλόμην.</TextUnit>
    <TextUnit id="463" loc="453">ἴτ' ἀπ' ἐμοῦ χρωτὸς σπαραγμοῖς, ὡς ἔτ' οὖς' ἁγνὴ χρόα</TextUnit>
    <TextUnit id="464" loc="454">δῶ θοαῖς αὔραις φέρεσθαί σοι τάδ', ὦ μαντεῖ' ἄναξ.</TextUnit>
    <TextUnit id="465" loc="455">ποῦ σκάφος τὸ τοῦ στρατηγοῦ; ποῖ ποτ' ἐμβαίνειν με χρή;</TextUnit>
    <TextUnit id="466" loc="456">οὐκέτ' ἂν φθάνοις ἂν αὔραν ἱστίοις καραδοκῶν,</TextUnit>
    <TextUnit id="467" loc="457">ὡς μίαν τριῶν ̓Ερινὺν τῆσδέ μ' ἐξάξων χθονός.</TextUnit>
    <TextUnit id="468" loc="458">χαῖρέ μοι, μῆτερ: δακρύσῃς μηδέν: ὦ φίλη πατρίς,</TextUnit>
    <TextUnit id="469" loc="459">οἵ τε γῆς ἔνερθ' ἀδελφοὶ χὡ τεκὼν ἡμᾶς πατήρ,</TextUnit>
    <TextUnit id="470" loc="460">οὐ μακρὰν δέξεσθέ μ': ἥξω δ' ἐς νεκροὺς νικηφόρος</TextUnit>
    <TextUnit id="471" loc="461">καὶ δόμους πέρσας' ̓Ατρειδῶν, ὧν ἀπωλόμεσθ' ὕπο.</TextUnit>
    <TextUnit id="472" loc="462">̔Εκάβης γεραιᾶς φύλακες, οὐ δεδόρκατε</TextUnit>
    <TextUnit id="473" loc="463">δέσποιναν ὡς ἄναυδος ἐκτάδην πίτνει;</TextUnit>
    <TextUnit id="474" loc="464">οὐκ ἀντιλήψεσθ'; ἦ μεθήσετ', ὦ κακαί,</TextUnit>
    <TextUnit id="475" loc="465">γραῖαν πεσοῦσαν; αἴρετ' εἰς ὀρθὸν δέμας.</TextUnit>
    <TextUnit id="476" loc="466">ἐᾶτέ μ' — οὔτοι φίλα τὰ μὴ φίλ', ὦ κόραι —</TextUnit>
    <TextUnit id="477" loc="467">κεῖσθαι πεσοῦσαν: πτωμάτων γὰρ ἄξια</TextUnit>
    <TextUnit id="478" loc="468">πάσχω τε καὶ πέπονθα κἄτι πείσομαι.</TextUnit>
    <TextUnit id="479" loc="469">ὦ θεοί κακοὺς μὲν ἀνακαλῶ τοὺς συμμάχους,</TextUnit>
    <TextUnit id="480" loc="470">ὅμως δ' ἔχει τι σχῆμα κικλήσκειν θεούς,</TextUnit>
    <TextUnit id="481" loc="471">ὅταν τις ἡμῶν δυστυχῆ λάβῃ τύχην.</TextUnit>
    <TextUnit id="482" loc="472">πρῶτον μὲν οὖν μοι τἀγάθ' ἐξᾷσαι φίλον:</TextUnit>
    <TextUnit id="483" loc="473">τοῖς γὰρ κακοῖσι πλείον' οἶκτον ἐμβαλῶ.</TextUnit>
    <TextUnit id="484" loc="474">ἦμεν τύραννοι κἀς τύρανν' ἐγημάμην,</TextUnit>
    <TextUnit id="485" loc="475">κἀνταῦθ' ἀριστεύοντ' ἐγεινάμην τέκνα,</TextUnit>
    <TextUnit id="486" loc="476">οὐκ ἀριθμὸν ἄλλως, ἀλλ' ὑπερτάτους Φρυγῶν:</TextUnit>
    <TextUnit id="487" loc="477">οὓς Τρῳὰς οὐδ' ̔Ελληνὶς οὐδὲ βάρβαρος</TextUnit>
    <TextUnit id="488" loc="478">γυνὴ τεκοῦσα κομπάσειεν ἄν ποτε.</TextUnit>
    <TextUnit id="489" loc="479">κἀκεῖνά τ' εἶδον δορὶ πεσόνθ' ̔Ελληνικῷ</TextUnit>
    <TextUnit id="490" loc="480">τρίχας τ' ἐτμήθην τάσδε πρὸς τύμβοις νεκρῶν,</TextUnit>
    <TextUnit id="491" loc="481">καὶ τὸν φυτουργὸν Πρίαμον οὐκ ἄλλων πάρα</TextUnit>
    <TextUnit id="492" loc="482">κλύους' ἔκλαυσα, τοῖσδε δ' εἶδον ὄμμασιν</TextUnit>
    <TextUnit id="493" loc="483">αὐτὴ κατασφαγέντ' ἐφ' ἑρκείῳ πυρᾷ,</TextUnit>
    <TextUnit id="494" loc="484">πόλιν θ' ἁλοῦσαν. ἃς δ' ἔθρεψα παρθένους</TextUnit>
    <TextUnit id="495" loc="485">ἐς ἀξίωμα νυμφίων ἐξαίρετον,</TextUnit>
    <TextUnit id="496" loc="486">ἄλλοισι θρέψας' ἐκ χερῶν ἀφῃρέθην.</TextUnit>
    <TextUnit id="497" loc="487">κοὔτ' ἐξ ἐκείνων ἐλπὶς ὡς ὀφθήσομαι,</TextUnit>
    <TextUnit id="498" loc="488">αὐτή τ' ἐκείνας οὐκέτ' ὄψομαί ποτε.</TextUnit>
    <TextUnit id="499" loc="489">τὸ λοίσθιον δέ, θριγκὸς ἀθλίων κακῶν,</TextUnit>
    <TextUnit id="500" loc="490">δούλη γυνὴ γραῦς ̔Ελλάδ' εἰσαφίξομαι.</TextUnit>
    <TextUnit id="501" loc="491">ἃ δ' ἐστὶ γήρᾳ τῷδ' ἀσυμφορώτατα,</TextUnit>
    <TextUnit id="502" loc="492">τούτοις με προσθήσουσιν, ἢ θυρῶν λάτριν</TextUnit>
    <TextUnit id="503" loc="493">κλῇδας φυλάσσειν, τὴν τεκοῦσαν ̔́Εκτορα,</TextUnit>
    <TextUnit id="504" loc="494">ἢ σιτοποιεῖν, κἀν πέδῳ κοίτας ἔχειν</TextUnit>
    <TextUnit id="505" loc="495">ῥυσοῖσι νώτοις, βασιλικῶν ἐκ δεμνίων,</TextUnit>
    <TextUnit id="506" loc="496">τρυχηρὰ περὶ τρυχηρὸν εἱμένην χρόα</TextUnit>
    <TextUnit id="507" loc="497">πέπλων λακίσματ', ἀδόκιμ' ὀλβίοις ἔχειν.</TextUnit>
    <TextUnit id="508" loc="498">οἲ 'γὼ τάλαινα, διὰ γάμον μιᾶς ἕνα</TextUnit>
    <TextUnit id="509" loc="499">γυναικὸς οἵων ἔτυχον ὧν τε τεύξομαι.</TextUnit>
    <TextUnit id="510" loc="500">ὦ τέκνον, ὦ σύμβακχε Κασάνδρα θεοῖς,</TextUnit>
    <TextUnit id="511" loc="501">οἵαις ἔλυσας συμφοραῖς ἅγνευμα σόν.</TextUnit>
    <TextUnit id="512" loc="502">σύ τ', ὦ τάλαινα, ποῦ ποτ' εἶ, Πολυξένη;</TextUnit>
    <TextUnit id="513" loc="503">ὡς οὔτε μ' ἄρσην οὔτε θήλεια σπορὰ</TextUnit>
    <TextUnit id="514" loc="504">πολλῶν γενομένων τὴν τάλαιναν ὠφελεῖ.</TextUnit>
    <TextUnit id="515" loc="505">τί δῆτά μ' ὀρθοῦτ'; ἐλπίδων ποίων ὕπο;</TextUnit>
    <TextUnit id="516" loc="506">ἄγετε τὸν ἁβρὸν δήποτ' ἐν Τροίᾳ πόδα,</TextUnit>
    <TextUnit id="517" loc="507">νῦν δ' ὄντα δοῦλον, στιβάδα πρὸς χαμαιπετῆ</TextUnit>
    <TextUnit id="518" loc="508">πέτρινά τε κρήδεμν', ὡς πεσοῦς' ἀποφθαρῶ</TextUnit>
    <TextUnit id="519" loc="509">δακρύοις καταξανθεῖσα. τῶν δ' εὐδαιμόνων</TextUnit>
    <TextUnit id="520" loc="510">μηδένα νομίζετ' εὐτυχεῖν, πρὶν ἂν θάνῃ.</TextUnit>
    <TextUnit id="521" loc="512">ἀμφί μοι ̓́Ιλιον, ὦ</TextUnit>
    <TextUnit id="522" loc="513">Μοῦσα, καινῶν ὕμνων</TextUnit>
    <TextUnit id="523" loc="514">ἄεισον ἐν δακρύοις ᾠδὰν ἐπικήδειον:</TextUnit>
    <TextUnit id="524" loc="515">νῦν γὰρ μέλος ἐς Τροίαν ἰαχήσω,</TextUnit>
    <TextUnit id="525" loc="517">τετραβάμονος ὡς ὑπ' ἀπήνας</TextUnit>
    <TextUnit id="526" loc="518">̓Αργείων ὀλόμαν τάλαινα δοριάλωτος,</TextUnit>
    <TextUnit id="527" loc="519">ὅτ' ἔλιπον ἵππον οὐράνια</TextUnit>
    <TextUnit id="528" loc="520">βρέμοντα χρυσεοφάλαρον ἔνο-</TextUnit>
    <TextUnit id="529" loc="521">πλον ἐν πύλαις ̓Αχαιοί:</TextUnit>
    <TextUnit id="530" loc="522">ἀνὰ δ' ἐβόασεν λεὼς</TextUnit>
    <TextUnit id="531" loc="523">Τρῳάδος ἀπὸ πέτρας σταθείς:</TextUnit>
    <TextUnit id="532" loc="524">̓́Ιτ', ὦ πεπαυμένοι πόνων,</TextUnit>
    <TextUnit id="533" loc="525">τόδ' ἱερὸν ἀνάγετε ξόανον</TextUnit>
    <TextUnit id="534" loc="526">̓Ιλιάδι Διογενεῖ κόρᾳ.</TextUnit>
    <TextUnit id="535" loc="527">τίς οὐκ ἔβα νεανίδων,</TextUnit>
    <TextUnit id="536" loc="528">τίς οὐ γεραιὸς ἐκ δόμων;</TextUnit>
    <TextUnit id="537" loc="529">κεχαρμένοι δ' ἀοιδαῖς</TextUnit>
    <TextUnit id="538" loc="530">δόλιον ἔσχον ἄταν.</TextUnit>
    <TextUnit id="539" loc="532">πᾶσα δὲ γέννα Φρυγῶν</TextUnit>
    <TextUnit id="540" loc="533">πρὸς πύλας ὡρμάθη,</TextUnit>
    <TextUnit id="541" loc="534">πεύκᾳ ἐν οὐρεί̈ᾳ ξεστὸν λόχον ̓Αργείων</TextUnit>
    <TextUnit id="542" loc="535">καὶ Δαρδανίας ἄταν θέᾳ δώσων,</TextUnit>
    <TextUnit id="543" loc="537">χάριν ἄζυγος ἀμβροτοπώλου:</TextUnit>
    <TextUnit id="544" loc="538">κλωστοῦ δ' ἀμφιβόλοις λίνοιο ναὸς ὡσεὶ</TextUnit>
    <TextUnit id="545" loc="539">σκάφος κελαινόν, εἰς ἕδρανα</TextUnit>
    <TextUnit id="546" loc="540">λάινα δάπεδά τε φόνια πατρί-</TextUnit>
    <TextUnit id="547" loc="541">δι Παλλάδος θέσαν θεᾶς.</TextUnit>
    <TextUnit id="548" loc="542">ἐπὶ δὲ πόνῳ καὶ χαρᾷ</TextUnit>
    <TextUnit id="549" loc="543">νύχιον ἐπεὶ κνέφας παρῆν,</TextUnit>
    <TextUnit id="550" loc="544">Λίβυς τε λωτὸς ἐκτύπει</TextUnit>
    <TextUnit id="551" loc="545">Φρύγιά τε μέλεα, παρθένοι δ'</TextUnit>
    <TextUnit id="552" loc="546">ἀέριον ἀνὰ κρότον ποδῶν</TextUnit>
    <TextUnit id="553" loc="547">βοὰν ἔμελπον εὔφρον', ἐν</TextUnit>
    <TextUnit id="554" loc="548">δόμοις δὲ παμφαὲς σέλας</TextUnit>
    <TextUnit id="555" loc="549">πυρὸς μέλαιναν αἴγλαν</TextUnit>
    <TextUnit id="556" loc="550">ἄκος ἔδωκεν ὕπνῳ.</TextUnit>
    <TextUnit id="557" loc="552">ἐγὼ δὲ τὰν ὀρεστέραν</TextUnit>
    <TextUnit id="558" loc="553">τότ' ἀμφὶ μέλαθρα παρθένον</TextUnit>
    <TextUnit id="559" loc="554">Διὸς κόραν ἐμελπόμαν</TextUnit>
    <TextUnit id="560" loc="555">χοροῖσι: φοινία δ' ἀνὰ</TextUnit>
    <TextUnit id="561" loc="556">πτόλιν βοὰ κατεῖχε Περ-</TextUnit>
    <TextUnit id="562" loc="557">γάμων ἕδρας: βρέφη δὲ φίλι-</TextUnit>
    <TextUnit id="563" loc="558">α περὶ πέπλους ἔβαλλε μα-</TextUnit>
    <TextUnit id="564" loc="559">τρὶ χεῖρας ἐπτοημένας:</TextUnit>
    <TextUnit id="565" loc="560">λόχου δ' ἐξέβαιν' ̓́Αρης,</TextUnit>
    <TextUnit id="566" loc="561">κόρας ἔργα Παλλάδος.</TextUnit>
    <TextUnit id="567" loc="562">σφαγαὶ δ' ἀμφιβώμιοι</TextUnit>
    <TextUnit id="568" loc="563">Φρυγῶν, ἔν τε δεμνίοις</TextUnit>
    <TextUnit id="569" loc="564">καράτομος ἐρημία</TextUnit>
    <TextUnit id="570" loc="565">νεανίδων στέφανον ἔφερεν</TextUnit>
    <TextUnit id="571" loc="566">̔Ελλάδι κουροτρόφον,</TextUnit>
    <TextUnit id="572" loc="567">Φρυγῶν πατρίδι πένθη.</TextUnit>
    <TextUnit id="573" loc="568">̔Εκάβη, λεύσσεις τήνδ' ̓Ανδρομάχην</TextUnit>
    <TextUnit id="574" loc="569">ξενικοῖς ἐπ' ὄχοις πορθμευομένην;</TextUnit>
    <TextUnit id="575" loc="570">παρὰ δ' εἰρεσίᾳ μαστῶν ἕπεται</TextUnit>
    <TextUnit id="576" loc="571">φίλος ̓Αστυάναξ, ̔́Εκτορος ἶνις.</TextUnit>
    <TextUnit id="577" loc="572">ποῖ ποτ' ἀπήνης νώτοισι φέρῃ,</TextUnit>
    <TextUnit id="578" loc="573">δύστανε γύναι, πάρεδρος χαλκέοις</TextUnit>
    <TextUnit id="579" loc="574">̔́Εκτορος ὅπλοις σκύλοις τε Φρυγῶν</TextUnit>
    <TextUnit id="580" loc="575">δοριθηράτοις,</TextUnit>
    <TextUnit id="581" loc="575">οἷσιν ̓Αχιλλέως παῖς Φθιώτας</TextUnit>
    <TextUnit id="582" loc="576">στέψει ναοὺς ἀπὸ Τροίας;</TextUnit>
    <TextUnit id="583" loc="577">̓Αχαιοὶ δεσπόται μ' ἄγουσιν.</TextUnit>
    <TextUnit id="584" loc="578">οἴμοι.  τί παιᾶν' ἐμὸν στενάζεις;</TextUnit>
    <TextUnit id="585" loc="579">αἰαῖ —   τῶνδ' ἀλγέων —</TextUnit>
    <TextUnit id="586" loc="580">ὦ Ζεῦ —   καὶ συμφορᾶς.</TextUnit>
    <TextUnit id="587" loc="581">τέκεα,  πρίν ποτ' ἦμεν.</TextUnit>
    <TextUnit id="588" loc="582">βέβακ' ὄλβος, βέβακε Τροία</TextUnit>
    <TextUnit id="589" loc="583">τλάμων.  ἐμῶν τ' εὐγένεια παίδων.</TextUnit>
    <TextUnit id="590" loc="584">φεῦ φεῦ.  φεῦ δῆτ' ἐμῶν</TextUnit>
    <TextUnit id="591" loc="585">κακῶν.  οἰκτρὰ τύχα</TextUnit>
    <TextUnit id="592" loc="586">πόλεος,  ἃ καπνοῦται.</TextUnit>
    <TextUnit id="593" loc="587">μόλοις, ὦ πόσις, μοι —</TextUnit>
    <TextUnit id="594" loc="588">βοᾷς τὸν παρ' ̔́Αιδᾳ</TextUnit>
    <TextUnit id="595" loc="589">παῖδ' ἐμόν, ὦ μελέα.</TextUnit>
    <TextUnit id="596" loc="590">σᾶς δάμαρτος ἄλκαρ.</TextUnit>
    <TextUnit id="597" loc="591">σύ τ', ὦ λῦμ' ̓Αχαιῶν,</TextUnit>
    <TextUnit id="598" loc="592">τέκνων δέσποθ' ἁμῶν,</TextUnit>
    <TextUnit id="599" loc="593">πρεσβυγενὲς Πρίαμε,</TextUnit>
    <TextUnit id="600" loc="594">κοίμισαί μ' ἐς ̔́Αιδου.</TextUnit>
    <TextUnit id="601" loc="595">οἵδε πόθοι μεγάλοι   σχετλία, τάδε πάσχομεν ἄλγη.</TextUnit>
    <TextUnit id="602" loc="596">οἰχομένας πόλεως   ἐπὶ δ' ἄλγεσιν ἄλγεα κεῖται.</TextUnit>
    <TextUnit id="603" loc="597">δυσφροσύναισι θεῶν, ὅτε σὸς γόνος ἔκφυγεν ̔́Αιδαν,</TextUnit>
    <TextUnit id="604" loc="598">ὃς λεχέων στυγερῶν χάριν ὤλεσε</TextUnit>
    <TextUnit id="605" loc="598b">πέργαμα Τροίας: αἱματόεντα δὲ</TextUnit>
    <TextUnit id="606" loc="599">θεᾷ παρὰ Παλλάδι σώματα νεκρῶν</TextUnit>
    <TextUnit id="607" loc="600">γυψὶ φέρειν τέταται: ζυγὰ δ' ἤνυσε</TextUnit>
    <TextUnit id="608" loc="600b">δούλια Τροίᾳ.</TextUnit>
    <TextUnit id="609" loc="601">ὦ πατρίς, ὦ μελέα   καταλειπομέναν σε δακρύω,</TextUnit>
    <TextUnit id="610" loc="602">νῦν τέλος οἰκτρὸν ὁρᾷς.  καὶ ἐμὸν δόμον ἔνθ' ἐλοχεύθην.</TextUnit>
    <TextUnit id="611" loc="603">ὦ τέκν', ἐρημόπολις μάτηρ ἀπολείπεται ὑμῶν,</TextUnit>
    <TextUnit id="612" loc="604">οἷος ἰάλεμος, οἷά τε πένθη</TextUnit>
    <TextUnit id="613" loc="605">δάκρυά τ' ἐκ δακρύων καταλείβεται</TextUnit>
    <TextUnit id="614" loc="606">ἁμετέροισι δόμοις: ὁ θανὼν δ' ἐπι-</TextUnit>
    <TextUnit id="615" loc="607">λάθεται ἀλγέων ἀδάκρυτος.</TextUnit>
    <TextUnit id="616" loc="608">ὡς ἡδὺ δάκρυα τοῖς κακῶς πεπραγόσι</TextUnit>
    <TextUnit id="617" loc="609">θρήνων τ' ὀδυρμοὶ μοῦσά θ' ἣ λύπας ἔχει.</TextUnit>
    <TextUnit id="618" loc="610">ὦ μῆτερ ἀνδρός, ὅς ποτ' ̓Αργείων δορὶ</TextUnit>
    <TextUnit id="619" loc="611">πλείστους διώλες', ̔́Εκτορος, τάδ' εἰσορᾷς;</TextUnit>
    <TextUnit id="620" loc="612">ὁρῶ τὰ τῶν θεῶν, ὡς τὰ μὲν πυργοῦς' ἄνω</TextUnit>
    <TextUnit id="621" loc="613">τὸ μηδὲν ὄντα, τὰ δὲ δοκοῦντ' ἀπώλεσαν.</TextUnit>
    <TextUnit id="622" loc="614">ἀγόμεθα λεία σὺν τέκνῳ: τὸ δ' εὐγενὲς</TextUnit>
    <TextUnit id="623" loc="615">ἐς δοῦλον ἥκει, μεταβολὰς τοσάσδ' ἔχον.</TextUnit>
    <TextUnit id="624" loc="616">τὸ τῆς ἀνάγκης δεινόν: ἄρτι κἀπ' ἐμοῦ</TextUnit>
    <TextUnit id="625" loc="617">βέβηκ' ἀποσπασθεῖσα Κασάνδρα βίᾳ.</TextUnit>
    <TextUnit id="626" loc="618">φεῦ φεῦ:</TextUnit>
    <TextUnit id="627" loc="619">ἄλλος τις Αἴας, ὡς ἔοικε, δεύτερος</TextUnit>
    <TextUnit id="628" loc="620">παιδὸς πέφηνε σῆς. νοσεῖς δὲ χἅτερα.</TextUnit>
    <TextUnit id="629" loc="620">ὧν γ' οὔτε μέτρον οὔτ' ἀριθμός ἐστί μοι:</TextUnit>
    <TextUnit id="630" loc="621">κακῷ κακὸν γὰρ εἰς ἅμιλλαν ἔρχεται.</TextUnit>
    <TextUnit id="631" loc="622">τέθνηκέ σοι παῖς πρὸς τάφῳ Πολυξένη</TextUnit>
    <TextUnit id="632" loc="623">σφαγεῖς' ̓Αχιλλέως, δῶρον ἀψύχῳ νεκρῷ.</TextUnit>
    <TextUnit id="633" loc="624">οἲ 'γὼ τάλαινα. τοῦτ' ἐκεῖν' ὅ μοι πάλαι</TextUnit>
    <TextUnit id="634" loc="625">Ταλθύβιος αἴνιγμ' οὐ σαφῶς εἶπεν σαφές.</TextUnit>
    <TextUnit id="635" loc="626">εἶδόν νιν αὐτή, κἀποβᾶσα τῶνδ' ὄχων</TextUnit>
    <TextUnit id="636" loc="627">ἔκρυψα πέπλοις κἀπεκοψάμην νεκρόν.</TextUnit>
    <TextUnit id="637" loc="628">αἰαῖ, τέκνον, σῶν ἀνοσίων προσφαγμάτων:</TextUnit>
    <TextUnit id="638" loc="629">αἰαῖ μάλ' αὖθις, ὡς κακῶς διόλλυσαι.</TextUnit>
    <TextUnit id="639" loc="630">ὄλωλεν ὡς ὄλωλεν: ἀλλ' ὅμως ἐμοῦ</TextUnit>
    <TextUnit id="640" loc="631">ζώσης γ' ὄλωλεν εὐτυχεστέρῳ πότμῳ.</TextUnit>
    <TextUnit id="641" loc="632">οὐ ταὐτόν, ὦ παῖ, τῷ βλέπειν τὸ κατθανεῖν:</TextUnit>
    <TextUnit id="642" loc="633">τὸ μὲν γὰρ οὐδέν, τῷ δ' ἔνεισιν ἐλπίδες.</TextUnit>
    <TextUnit id="643" loc="634">ὦ μῆτερ, † ὦ τεκοῦσα †, κάλλιστον λόγον</TextUnit>
    <TextUnit id="644" loc="635">ἄκουσον, ὥς σοι τέρψιν ἐμβαλῶ φρενί.</TextUnit>
    <TextUnit id="645" loc="636">τὸ μὴ γενέσθαι τῷ θανεῖν ἴσον λέγω,</TextUnit>
    <TextUnit id="646" loc="637">τοῦ ζῆν δὲ λυπρῶς κρεῖσσόν ἐστι κατθανεῖν.</TextUnit>
    <TextUnit id="647" loc="638">ἀλγεῖ γὰρ οὐδὲν † τῶν κακῶν ᾐσθημένος: †</TextUnit>
    <TextUnit id="648" loc="639">ὁ δ' εὐτυχήσας ἐς τὸ δυστυχὲς πεσὼν</TextUnit>
    <TextUnit id="649" loc="640">ψυχὴν ἀλᾶται τῆς πάροιθ' εὐπραξίας.</TextUnit>
    <TextUnit id="650" loc="641">κείνη δ', ὁμοίως ὥσπερ οὐκ ἰδοῦσα φῶς,</TextUnit>
    <TextUnit id="651" loc="642">τέθνηκε κοὐδὲν οἶδε τῶν αὑτῆς κακῶν.</TextUnit>
    <TextUnit id="652" loc="643">ἐγὼ δὲ τοξεύσασα τῆς εὐδοξίας</TextUnit>
    <TextUnit id="653" loc="644">λαχοῦσα πλεῖον τῆς τύχης ἡμάρτανον.</TextUnit>
    <TextUnit id="654" loc="645">ἃ γὰρ γυναιξὶ σώφρον' ἔσθ' ηὑρημένα,</TextUnit>
    <TextUnit id="655" loc="646">ταῦτ' ἐξεμόχθουν ̔́Εκτορος κατὰ στέγας.</TextUnit>
    <TextUnit id="656" loc="647">πρῶτον μέν, ἔνθα — κἂν προσῇ κἂν μὴ προσῇ</TextUnit>
    <TextUnit id="657" loc="648">ψόγος γυναιξίν — αὐτὸ τοῦτ' ἐφέλκεται</TextUnit>
    <TextUnit id="658" loc="649">κακῶς ἀκούειν, ἥτις οὐκ ἔνδον μένει,</TextUnit>
    <TextUnit id="659" loc="650">τούτου παρεῖσα πόθον ἔμιμνον ἐν δόμοις:</TextUnit>
    <TextUnit id="660" loc="651">ἔσω τε μελάθρων κομψὰ θηλειῶν ἔπη</TextUnit>
    <TextUnit id="661" loc="652">οὐκ εἰσεφρούμην, τὸν δὲ νοῦν διδάσκαλον</TextUnit>
    <TextUnit id="662" loc="653">οἴκοθεν ἔχουσα χρηστὸν ἐξήρκουν ἐμοί.</TextUnit>
    <TextUnit id="663" loc="654">γλώσσης τε σιγὴν ὄμμα θ' ἥσυχον πόσει</TextUnit>
    <TextUnit id="664" loc="655">παρεῖχον: ᾔδη δ' ἁμὲ χρῆν νικᾶν πόσιν,</TextUnit>
    <TextUnit id="665" loc="656">κείνῳ τε νίκην ὧν ἐχρῆν παριέναι.</TextUnit>
    <TextUnit id="666" loc="657">καὶ τῶνδε κληδὼν ἐς στράτευμ' ̓Αχαιϊκὸν</TextUnit>
    <TextUnit id="667" loc="658">ἐλθοῦς' ἀπώλεσέν μ': ἐπεὶ γὰρ ᾑρέθην,</TextUnit>
    <TextUnit id="668" loc="659">̓Αχιλλέως με παῖς ἐβουλήθη λαβεῖν</TextUnit>
    <TextUnit id="669" loc="660">δάμαρτα: δουλεύσω δ' ἐν αὐθεντῶν δόμοις.</TextUnit>
    <TextUnit id="670" loc="661">κεἰ μὲν παρώσας' ̔́Εκτορος φίλον κάρα</TextUnit>
    <TextUnit id="671" loc="662">πρὸς τὸν παρόντα πόσιν ἀναπτύξω φρένα,</TextUnit>
    <TextUnit id="672" loc="663">κακὴ φανοῦμαι τῷ θανόντι: τόνδε δ' αὖ</TextUnit>
    <TextUnit id="673" loc="664">στυγοῦς' ἐμαυτῆς δεσπόταις μισήσομαι.</TextUnit>
    <TextUnit id="674" loc="665">καίτοι λέγουσιν ὡς μί' εὐφρόνη χαλᾷ</TextUnit>
    <TextUnit id="675" loc="666">τὸ δυσμενὲς γυναικὸς εἰς ἀνδρὸς λέχος:</TextUnit>
    <TextUnit id="676" loc="667">ἀπέπτυς' αὐτήν, ἥτις ἄνδρα τὸν πάρος</TextUnit>
    <TextUnit id="677" loc="668">καινοῖσι λέκτροις ἀποβαλοῦς' ἄλλον φιλεῖ.</TextUnit>
    <TextUnit id="678" loc="669">ἀλλ' οὐδὲ πῶλος ἥτις ἂν διαζυγῇ</TextUnit>
    <TextUnit id="679" loc="670">τῆς συντραφείσης, ῥᾳδίως ἕλξει ζυγόν.</TextUnit>
    <TextUnit id="680" loc="671">καίτοι τὸ θηριῶδες ἄφθογγόν τ' ἔφυ</TextUnit>
    <TextUnit id="681" loc="672">ξυνέσει τ' ἄχρηστον τῇ φύσει τε λείπεται.</TextUnit>
    <TextUnit id="682" loc="673">σὲ δ', ὦ φίλ' ̔́Εκτορ, εἶχον ἄνδρ' ἀρκοῦντά μοι</TextUnit>
    <TextUnit id="683" loc="674">ξυνέσει γένει πλούτῳ τε κἀνδρείᾳ μέγαν:</TextUnit>
    <TextUnit id="684" loc="675">ἀκήρατον δέ μ' ἐκ πατρὸς λαβὼν δόμων</TextUnit>
    <TextUnit id="685" loc="676">πρῶτος τὸ παρθένειον ἐζεύξω λέχος.</TextUnit>
    <TextUnit id="686" loc="677">καὶ νῦν ὄλωλας μὲν σύ, ναυσθλοῦμαι δ' ἐγὼ</TextUnit>
    <TextUnit id="687" loc="678">πρὸς ̔Ελλάδ' αἰχμάλωτος ἐς δοῦλον ζυγόν.</TextUnit>
    <TextUnit id="688" loc="679">ἆρ' οὐκ ἐλάσσω τῶν ἐμῶν ἔχειν κακῶν</TextUnit>
    <TextUnit id="689" loc="680">Πολυξένης ὄλεθρος, ἣν καταστένεις;</TextUnit>
    <TextUnit id="690" loc="681">ἐμοὶ γὰρ οὐδ' ὃ πᾶσι λείπεται βροτοῖς</TextUnit>
    <TextUnit id="691" loc="682">ξύνεστιν ἐλπίς, οὐδὲ κλέπτομαι φρένας</TextUnit>
    <TextUnit id="692" loc="683">πράξειν τι κεδνόν: ἡδὺ δ' ἐστὶ καὶ δοκεῖν.</TextUnit>
    <TextUnit id="693" loc="684">ἐς ταὐτὸν ἥκεις συμφορᾶς: θρηνοῦσα δὲ</TextUnit>
    <TextUnit id="694" loc="685">τὸ σὸν διδάσκεις μ' ἔνθα πημάτων κυρῶ.</TextUnit>
    <TextUnit id="695" loc="686">αὐτὴ μὲν οὔπω ναὸς εἰσέβην σκάφος,</TextUnit>
    <TextUnit id="696" loc="687">γραφῇ δ' ἰδοῦσα καὶ κλύους' ἐπίσταμαι.</TextUnit>
    <TextUnit id="697" loc="688">ναύταις γὰρ ἢν μὲν μέτριος ᾖ χειμὼν φέρειν,</TextUnit>
    <TextUnit id="698" loc="689">προθυμίαν ἔχουσι σωθῆναι πόνων,</TextUnit>
    <TextUnit id="699" loc="690">ὁ μὲν παρ' οἴαχ', ὁ δ' ἐπὶ λαίφεσιν βεβώς,</TextUnit>
    <TextUnit id="700" loc="691">ὁ δ' ἄντλον εἴργων ναός: ἢν δ' ὑπερβάλῃ</TextUnit>
    <TextUnit id="701" loc="692">πολὺς ταραχθεὶς πόντος, ἐνδόντες τύχῃ</TextUnit>
    <TextUnit id="702" loc="693">παρεῖσαν αὑτοὺς κυμάτων δρομήμασιν.</TextUnit>
    <TextUnit id="703" loc="694">οὕτω δὲ κἀγὼ πόλλ' ἔχουσα πήματα</TextUnit>
    <TextUnit id="704" loc="695">ἄφθογγός εἰμι καὶ παρεῖς' ἐῶ στόμα:</TextUnit>
    <TextUnit id="705" loc="696">νικᾷ γὰρ οὑκ θεῶν με δύστηνος κλύδων.</TextUnit>
    <TextUnit id="706" loc="697">ἀλλ', ὦ φίλη παῖ, τὰς μὲν ̔́Εκτορος τύχας</TextUnit>
    <TextUnit id="707" loc="698">ἔασον: οὐ μὴ δάκρυά νιν σώσῃ τὰ σά:</TextUnit>
    <TextUnit id="708" loc="699">τίμα δὲ τὸν παρόντα δεσπότην σέθεν,</TextUnit>
    <TextUnit id="709" loc="700">φίλον διδοῦσα δέλεαρ ἀνδρὶ σῶν τρόπων.</TextUnit>
    <TextUnit id="710" loc="701">κἂν δρᾷς τάδ', ἐς τὸ κοινὸν εὐφρανεῖς φίλους</TextUnit>
    <TextUnit id="711" loc="702">καὶ παῖδα τόνδε παιδὸς ἐκθρέψειας ἂν</TextUnit>
    <TextUnit id="712" loc="703">Τροίᾳ μέγιστον ὠφέλημ', ἵν' — εἴ ποτε —</TextUnit>
    <TextUnit id="713" loc="704">ἐκ σοῦ γενόμενοι παῖδες ̓́Ιλιον πάλιν</TextUnit>
    <TextUnit id="714" loc="705">κατοικίσειαν, καὶ πόλις γένοιτ' ἔτι.</TextUnit>
    <TextUnit id="715" loc="706">ἀλλ' ἐκ λόγου γὰρ ἄλλος ἐκβαίνει λόγος,</TextUnit>
    <TextUnit id="716" loc="707">τίν' αὖ δέδορκα τόνδ' ̓Αχαιϊκὸν λάτριν</TextUnit>
    <TextUnit id="717" loc="708">στείχοντα καινῶν ἄγγελον βουλευμάτων;</TextUnit>
    <TextUnit id="718" loc="709">Φρυγῶν ἀρίστου πρίν ποθ' ̔́Εκτορος δάμαρ,</TextUnit>
    <TextUnit id="719" loc="710">μή με στυγήσῃς: οὐχ ἑκὼν γὰρ ἀγγελῶ.</TextUnit>
    <TextUnit id="720" loc="711">Δαναῶν δὲ κοινὰ Πελοπιδῶν τ' ἀγγέλματα</TextUnit>
    <TextUnit id="721" loc="712">τί δ' ἔστιν; ὥς μοι φροιμίων ἄρχῃ κακῶν.</TextUnit>
    <TextUnit id="722" loc="713">ἔδοξε τόνδε παῖδα πῶς εἴπω λόγον;</TextUnit>
    <TextUnit id="723" loc="714">μῶν οὐ τὸν αὐτὸν δεσπότην ἡμῖν ἔχειν;</TextUnit>
    <TextUnit id="724" loc="715">οὐδεὶς ̓Αχαιῶν τοῦδε δεσπόσει ποτέ.</TextUnit>
    <TextUnit id="725" loc="716">ἀλλ' ἐνθάδ' αὐτοῦ λείψανον Φρυγῶν λιπεῖν;</TextUnit>
    <TextUnit id="726" loc="717">οὐκ οἶδ' ὅπως σοι ῥᾳδίως εἴπω κακά.</TextUnit>
    <TextUnit id="727" loc="718">ἐπῄνες' αἰδῶ, πλὴν ἐὰν λέγῃς καλά.</TextUnit>
    <TextUnit id="728" loc="719">κτενοῦσι σὸν παῖδ', ὡς πύθῃ κακὸν μέγα.</TextUnit>
    <TextUnit id="729" loc="720">οἴμοι, γάμων τόδ' ὡς κλύω μεῖζον κακόν.</TextUnit>
    <TextUnit id="730" loc="721">νικᾷ δ' ̓Οδυσσεὺς ἐν Πανέλλησιν λέγων</TextUnit>
    <TextUnit id="731" loc="722">αἰαῖ μάλ': οὐ γὰρ μέτρια πάσχομεν κακά.</TextUnit>
    <TextUnit id="732" loc="723">λέξας ἀρίστου παῖδα μὴ τρέφειν πατρὸς</TextUnit>
    <TextUnit id="733" loc="724">τοιαῦτα νικήσειε τῶν αὑτοῦ πέρι.</TextUnit>
    <TextUnit id="734" loc="725">ῥῖψαι δὲ πύργων δεῖν σφε Τρωικῶν ἄπο.</TextUnit>
    <TextUnit id="735" loc="726">ἀλλ' ὣς γενέσθω, καὶ σοφωτέρα φανῇ:</TextUnit>
    <TextUnit id="736" loc="727">μήτ' ἀντέχου τοῦδ', εὐγενῶς δ' ἄλγει κακοῖς,</TextUnit>
    <TextUnit id="737" loc="728">μήτε σθένουσα μηδὲν ἰσχύειν δόκει.</TextUnit>
    <TextUnit id="738" loc="729">ἔχεις γὰρ ἀλκὴν οὐδαμῇ. σκοπεῖν δὲ χρή:</TextUnit>
    <TextUnit id="739" loc="730">πόλις τ' ὄλωλε καὶ πόσις, κρατῇ δὲ σύ,</TextUnit>
    <TextUnit id="740" loc="731">ἡμεῖς δὲ πρὸς γυναῖκα μάρνασθαι μίαν</TextUnit>
    <TextUnit id="741" loc="732">οἷοί τε. τούτων οὕνεκ' οὐ μάχης ἐρᾶν</TextUnit>
    <TextUnit id="742" loc="733">οὐδ' αἰσχρὸν οὐδὲν οὐδ' ἐπίφθονόν σε δρᾶν,</TextUnit>
    <TextUnit id="743" loc="734">οὐδ' αὖ ς' ̓Αχαιοῖς βούλομαι ῥίπτειν ἀράς.</TextUnit>
    <TextUnit id="744" loc="735">εἰ γάρ τι λέξεις ὧν χολώσεται στρατός,</TextUnit>
    <TextUnit id="745" loc="736">οὔτ' ἂν ταφείη παῖς ὅδ' οὔτ' οἴκτου τύχοι.</TextUnit>
    <TextUnit id="746" loc="737">σιγῶσα δ' εὖ τε τὰς τύχας κεκτημένη</TextUnit>
    <TextUnit id="747" loc="738">τὸν τοῦδε νεκρὸν οὐκ ἄθαπτον ἂν λίποις</TextUnit>
    <TextUnit id="748" loc="739">αὐτή τ' ̓Αχαιῶν πρευμενεστέρων τύχοις.</TextUnit>
    <TextUnit id="749" loc="740">ὦ φίλτατ', ὦ περισσὰ τιμηθεὶς τέκνον,</TextUnit>
    <TextUnit id="750" loc="741">θανῇ πρὸς ἐχθρῶν μητέρ' ἀθλίαν λιπών,</TextUnit>
    <TextUnit id="751" loc="742">ἡ τοῦ πατρὸς δέ ς' εὐγένει' ἀποκτενεῖ,</TextUnit>
    <TextUnit id="752" loc="743">ἣ τοῖσιν ἄλλοις γίγνεται σωτηρία,</TextUnit>
    <TextUnit id="753" loc="744">τὸ δ' ἐσθλὸν οὐκ ἐς καιρὸν ἦλθε σοὶ πατρός.</TextUnit>
    <TextUnit id="754" loc="745">ὦ λέκτρα τἀμὰ δυστυχῆ τε καὶ γάμοι,</TextUnit>
    <TextUnit id="755" loc="746">οἷς ἦλθον ἐς μέλαθρον ̔́Εκτορός ποτε,</TextUnit>
    <TextUnit id="756" loc="747">οὐ σφάγιον υἱὸν Δαναί̈δαις τέξους' ἐμόν,</TextUnit>
    <TextUnit id="757" loc="748">ἀλλ' ὡς τύραννον ̓Ασιάδος πολυσπόρου.</TextUnit>
    <TextUnit id="758" loc="749">ὦ παῖ, δακρύεις: αἰσθάνῃ κακῶν σέθεν;</TextUnit>
    <TextUnit id="759" loc="750">τί μου δέδραξαι χερσὶ κἀντέχῃ πέπλων,</TextUnit>
    <TextUnit id="760" loc="751">νεοσσὸς ὡσεὶ πτέρυγας ἐσπίτνων ἐμάς;</TextUnit>
    <TextUnit id="761" loc="752">οὐκ εἶσιν ̔́Εκτωρ κλεινὸν ἁρπάσας δόρυ</TextUnit>
    <TextUnit id="762" loc="753">γῆς ἐξανελθὼν σοὶ φέρων σωτηρίαν,</TextUnit>
    <TextUnit id="763" loc="754">οὐ συγγένεια πατρός, οὐκ ἰσχὺς Φρυγῶν:</TextUnit>
    <TextUnit id="764" loc="755">λυγρὸν δὲ πήδημ' ἐς τράχηλον ὑψόθεν</TextUnit>
    <TextUnit id="765" loc="756">πεσὼν ἀνοίκτως, πνεῦμ' ἀπορρήξεις σέθεν.</TextUnit>
    <TextUnit id="766" loc="757">ὦ νέον ὑπαγκάλισμα μητρὶ φίλτατον,</TextUnit>
    <TextUnit id="767" loc="758">ὦ χρωτὸς ἡδὺ πνεῦμα: διὰ κενῆς ἄρα</TextUnit>
    <TextUnit id="768" loc="759">ἐν σπαργάνοις σε μαστὸς ἐξέθρεψ' ὅδε,</TextUnit>
    <TextUnit id="769" loc="760">μάτην δ' ἐμόχθουν καὶ κατεξάνθην πόνοις.</TextUnit>
    <TextUnit id="770" loc="761">νῦν — οὔποτ' αὖθις — μητέρ' ἀσπάζου σέθεν,</TextUnit>
    <TextUnit id="771" loc="762">πρόσπιτνε τὴν τεκοῦσαν, ἀμφὶ δ' ὠλένας</TextUnit>
    <TextUnit id="772" loc="763">ἕλισς' ἐμοῖς νώτοισι καὶ στόμ' ἅρμοσον.</TextUnit>
    <TextUnit id="773" loc="764">ὦ βάρβαρ' ἐξευρόντες ̔́Ελληνες κακά,</TextUnit>
    <TextUnit id="774" loc="765">τί τόνδε παῖδα κτείνετ' οὐδὲν αἴτιον;</TextUnit>
    <TextUnit id="775" loc="766">ὦ Τυνδάρειον ἔρνος, οὔποτ' εἶ Διός,</TextUnit>
    <TextUnit id="776" loc="767">πολλῶν δὲ πατέρων φημί ς' ἐκπεφυκέναι,</TextUnit>
    <TextUnit id="777" loc="768">̓Αλάστορος μὲν πρῶτον, εἶτα δὲ Φθόνου,</TextUnit>
    <TextUnit id="778" loc="769">Φόνου τε Θανάτου θ' ὅσα τε γῆ τρέφει κακά.</TextUnit>
    <TextUnit id="779" loc="770">οὐ γάρ ποτ' αὐχῶ Ζῆνά γ' ἐκφῦσαί ς' ἐγώ,</TextUnit>
    <TextUnit id="780" loc="771">πολλοῖσι κῆρα βαρβάροις ̔́Ελλησί τε.</TextUnit>
    <TextUnit id="781" loc="772">ὄλοιο: καλλίστων γὰρ ὀμμάτων ἄπο</TextUnit>
    <TextUnit id="782" loc="773">αἰσχρῶς τὰ κλεινὰ πεδί' ἀπώλεσας Φρυγῶν.</TextUnit>
    <TextUnit id="783" loc="774">ἀλλ' ἄγετε φέρετε ῥίπτετ', εἰ ῥίπτειν δοκεῖ:</TextUnit>
    <TextUnit id="784" loc="775">δαίνυσθε τοῦδε σάρκας. ἔκ τε γὰρ θεῶν</TextUnit>
    <TextUnit id="785" loc="776">διολλύμεσθα, παιδί τ' οὐ δυναίμεθ' ἂν</TextUnit>
    <TextUnit id="786" loc="777">θάνατον ἀρῆξαι. κρύπτετ' ἄθλιον δέμας</TextUnit>
    <TextUnit id="787" loc="778">καὶ ῥίπτετ' ἐς ναῦς: ἐπὶ καλὸν γὰρ ἔρχομαι</TextUnit>
    <TextUnit id="788" loc="779">ὑμέναιον, ἀπολέσασα τοὐμαυτῆς τέκνον.</TextUnit>
    <TextUnit id="789" loc="780">τάλαινα Τροία, μυρίους ἀπώλεσας</TextUnit>
    <TextUnit id="790" loc="781">μιᾶς γυναικὸς καὶ λέχους στυγνοῦ χάριν.</TextUnit>
    <TextUnit id="791" loc="782">ἄγε παῖ, φίλιον πρόσπτυγμα μεθεὶς</TextUnit>
    <TextUnit id="792" loc="783">μητρὸς μογερᾶς, βαῖνε πατρῴων</TextUnit>
    <TextUnit id="793" loc="784">πύργων ἐπ' ἄκρας στεφάνας, ὅθι σοι</TextUnit>
    <TextUnit id="794" loc="785">πνεῦμα μεθεῖναι ψῆφος ἐκράνθη.</TextUnit>
    <TextUnit id="795" loc="786">λαμβάνετ' αὐτόν. τὰ δὲ τοιάδε χρὴ</TextUnit>
    <TextUnit id="796" loc="787">κηρυκεύειν, ὅστις ἄνοικτος</TextUnit>
    <TextUnit id="797" loc="788">καὶ ἀναιδείᾳ τῆς ἡμετέρας</TextUnit>
    <TextUnit id="798" loc="789">γνώμης μᾶλλον φίλος ἐστίν.</TextUnit>
    <TextUnit id="799" loc="790">ὦ τέκνον, ὦ παῖ παιδὸς μογεροῦ,</TextUnit>
    <TextUnit id="800" loc="791">συλώμεθα σὴν ψυχὴν ἀδίκως</TextUnit>
    <TextUnit id="801" loc="792">μήτηρ κἀγώ. τί πάθω; τί ς' ἐγώ,</TextUnit>
    <TextUnit id="802" loc="793">δύσμορε, δράσω; τάδε σοι δίδομεν</TextUnit>
    <TextUnit id="803" loc="794">πλήγματα κρατὸς στέρνων τε κόπους:</TextUnit>
    <TextUnit id="804" loc="795">τῶνδε γὰρ ἄρχομεν. οἲ 'γὼ πόλεως,</TextUnit>
    <TextUnit id="805" loc="796">οἴμοι δὲ σέθεν: τί γὰρ οὐκ ἔχομεν;</TextUnit>
    <TextUnit id="806" loc="797">τίνος ἐνδέομεν μὴ οὐ πανσυδίᾳ</TextUnit>
    <TextUnit id="807" loc="798">χωρεῖν ὀλέθρου διὰ παντός;</TextUnit>
    <TextUnit id="808" loc="799">μελισσοτρόφου Σαλαμῖνος ὦ βασιλεῦ Τελαμών,</TextUnit>
    <TextUnit id="809" loc="800">νάσου περικύμονος οἰκήσας ἕδραν</TextUnit>
    <TextUnit id="810" loc="801">τᾶς ἐπικεκλιμένας ὄχθοις ἱεροῖς, ἵν' ἐλαίας</TextUnit>
    <TextUnit id="811" loc="802">πρῶτον ἔδειξε κλάδον γλαυκᾶς ̓Αθάνα,</TextUnit>
    <TextUnit id="812" loc="803">οὐράνιον στέφανον λιπαραῖσί τε κόσμον ̓Αθήναις,</TextUnit>
    <TextUnit id="813" loc="804">ἔβας ἔβας τῷ τοξοφόρῳ συναρι-</TextUnit>
    <TextUnit id="814" loc="805">στεύων ἅμ' ̓Αλκμήνας γόνῳ</TextUnit>
    <TextUnit id="815" loc="806">̓́Ιλιον ̓́Ιλιον ἐκπέρσων πόλιν</TextUnit>
    <TextUnit id="816" loc="807">ἁμετέραν τὸ πάροιθεν ὅτ' ἔβας ἀφ' ̔Ελλάδος:</TextUnit>
    <TextUnit id="817" loc="808">ὅθ' ̔Ελλάδος ἄγαγε πρῶτον ἄνθος ἀτυζόμενος</TextUnit>
    <TextUnit id="818" loc="810">πώλων, Σιμόεντι δ' ἐπ' εὐρείτᾳ πλάταν</TextUnit>
    <TextUnit id="819" loc="811">ἔσχασε ποντοπόρον καὶ ναύδετ' ἀνήψατο πρυμνᾶν</TextUnit>
    <TextUnit id="820" loc="812">καὶ χερὸς εὐστοχίαν ἐξεῖλε ναῶν,</TextUnit>
    <TextUnit id="821" loc="814">Λαομέδοντι φόνον: κανόνων δὲ τυκίσματα Φοίβου</TextUnit>
    <TextUnit id="822" loc="815">πυρὸς φοίνικι πνοᾷ καθελὼν</TextUnit>
    <TextUnit id="823" loc="816">Τροίας ἐπόρθησε χθόνα.</TextUnit>
    <TextUnit id="824" loc="818">δὶς δὲ δυοῖν πιτύλοιν τείχη † περὶ †</TextUnit>
    <TextUnit id="825" loc="819">Δαρδανίας φοινία κατέλυσεν αἰχμά.</TextUnit>
    <TextUnit id="826" loc="820">μάταν ἄρ', ὦ χρυσέαις ἐν οἰνοχόαις ἁβρὰ βαίνων,</TextUnit>
    <TextUnit id="827" loc="821">Λαομεδόντιε παῖ,</TextUnit>
    <TextUnit id="828" loc="823">Ζηνὸς ἔχεις κυλίκων πλήρωμα, καλλίσταν λατρείαν:</TextUnit>
    <TextUnit id="829" loc="825">ἁ δέ σε γειναμένα πυρὶ δαίεται:</TextUnit>
    <TextUnit id="830" loc="826">ἠιόνες δ' ἅλιαι</TextUnit>
    <TextUnit id="831" loc="829">ἴακχον οἰωνὸς οἷ-</TextUnit>
    <TextUnit id="832" loc="830">ον τεκέων ὕπερ βοᾷ,</TextUnit>
    <TextUnit id="833" loc="831">ᾇ μὲν εὐνάτορας, ᾇ δὲ παῖδας,</TextUnit>
    <TextUnit id="834" loc="832">ᾇ δὲ ματέρας γεραιάς.</TextUnit>
    <TextUnit id="835" loc="833">τὰ δὲ σὰ δροσόεντα λουτρὰ</TextUnit>
    <TextUnit id="836" loc="834">γυμνασίων τε δρόμοι</TextUnit>
    <TextUnit id="837" loc="835">βεβᾶσι, σὺ δὲ πρόσωπα νεα-</TextUnit>
    <TextUnit id="838" loc="836">ρὰ χάρισι παρὰ Διὸς θρόνοις</TextUnit>
    <TextUnit id="839" loc="837">καλλιγάλανα τρέφεις: Πριάμοιο δὲ γαῖαν</TextUnit>
    <TextUnit id="840" loc="838">̔Ελλὰς ὤλες' αἰχμά.</TextUnit>
    <TextUnit id="841" loc="840">̓́Ερως ̓́Ερως, ὃς τὰ Δαρδάνεια μέλαθρά ποτ' ἦλθες</TextUnit>
    <TextUnit id="842" loc="842">οὐρανίδαισι μέλων,</TextUnit>
    <TextUnit id="843" loc="844">ὡς τότε μὲν μεγάλως Τροίαν ἐπύργωσας, θεοῖσι</TextUnit>
    <TextUnit id="844" loc="845">κῆδος ἀναψάμενος. τὸ μὲν οὖν Διὸς</TextUnit>
    <TextUnit id="845" loc="846">οὐκέτ' ὄνειδος ἐρῶ:</TextUnit>
    <TextUnit id="846" loc="847">τὸ τᾶς δὲ λευκοπτέρου</TextUnit>
    <TextUnit id="847" loc="849">φίλιον ̔Αμέρας βροτοῖς</TextUnit>
    <TextUnit id="848" loc="850">φέγγος ὀλοὸν εἶδε γαῖαν,</TextUnit>
    <TextUnit id="849" loc="851">εἶδε περγάμων ὄλεθρον,</TextUnit>
    <TextUnit id="850" loc="852">τεκνοποιὸν ἔχουσα τᾶσδε</TextUnit>
    <TextUnit id="851" loc="854">γᾶς πόσιν ἐν θαλάμοις,</TextUnit>
    <TextUnit id="852" loc="855">ὃν ἀστέρων τέθριππος ἔλα-</TextUnit>
    <TextUnit id="853" loc="856">βε χρύσεος ὄχος ἀναρπάσας,</TextUnit>
    <TextUnit id="854" loc="857">ἐλπίδα γᾷ πατρίᾳ μεγάλαν: τὰ θεῶν δὲ</TextUnit>
    <TextUnit id="855" loc="858">φίλτρα φροῦδα Τροίᾳ.</TextUnit>
    <TextUnit id="856" loc="860">ὦ καλλιφεγγὲς ἡλίου σέλας τόδε,</TextUnit>
    <TextUnit id="857" loc="861">ἐν ᾧ δάμαρτα τὴν ἐμὴν χειρώσομαι</TextUnit>
    <TextUnit id="858" loc="862">† ̔Ελένην: ὁ γὰρ δὴ πολλὰ μοχθήσας ἐγὼ</TextUnit>
    <TextUnit id="859" loc="863">Μενέλαός εἰμι καὶ στράτευμ' ̓Αχαιϊκόν. †</TextUnit>
    <TextUnit id="860" loc="864">ἦλθον δὲ Τροίαν οὐχ ὅσον δοκοῦσί με</TextUnit>
    <TextUnit id="861" loc="865">γυναικὸς οὕνεκ', ἀλλ' ἐπ' ἄνδρ' ὃς ἐξ ἐμῶν</TextUnit>
    <TextUnit id="862" loc="866">δόμων δάμαρτα ξεναπάτης ἐλῄσατο.</TextUnit>
    <TextUnit id="863" loc="867">κεῖνος μὲν οὖν δέδωκε σὺν θεοῖς δίκην</TextUnit>
    <TextUnit id="864" loc="868">αὐτός τε καὶ γῆ δορὶ πεσοῦς' ̔Ελληνικῷ.</TextUnit>
    <TextUnit id="865" loc="869">ἥκω δὲ τὴν τάλαιναν — οὐ γὰρ ἡδέως</TextUnit>
    <TextUnit id="866" loc="870">ὄνομα δάμαρτος ἥ ποτ' ἦν ἐμὴ λέγω —</TextUnit>
    <TextUnit id="867" loc="871">ἄξων: δόμοις γὰρ τοῖσδ' ἐν αἰχμαλωτικοῖς</TextUnit>
    <TextUnit id="868" loc="872">κατηρίθμηται Τρῳάδων ἄλλων μέτα.</TextUnit>
    <TextUnit id="869" loc="873">οἵπερ γὰρ αὐτὴν ἐξεμόχθησαν δορί,</TextUnit>
    <TextUnit id="870" loc="874">κτανεῖν ἐμοί νιν ἔδοσαν, εἴτε μὴ κτανὼν</TextUnit>
    <TextUnit id="871" loc="875">θέλοιμ' ἄγεσθαι πάλιν ἐς ̓Αργείαν χθόνα.</TextUnit>
    <TextUnit id="872" loc="876">ἐμοὶ δ' ἔδοξε τὸν μὲν ἐν Τροίᾳ μόρον</TextUnit>
    <TextUnit id="873" loc="877">̔Ελένης ἐᾶσαι, ναυπόρῳ δ' ἄγειν πλάτῃ</TextUnit>
    <TextUnit id="874" loc="878">̔Ελληνίδ' ἐς γῆν κᾆτ' ἐκεῖ δοῦναι κτανεῖν,</TextUnit>
    <TextUnit id="875" loc="879">ποινὰς ὅσοις τεθνᾶς' ἐν ̓Ιλίῳ φίλοι.</TextUnit>
    <TextUnit id="876" loc="880">ἀλλ' εἶα χωρεῖτ' ἐς δόμους, ὀπάονες,</TextUnit>
    <TextUnit id="877" loc="881">κομίζετ' αὐτὴν τῆς μιαιφονωτάτης</TextUnit>
    <TextUnit id="878" loc="882">κόμης ἐπισπάσαντες: οὔριοι δ' ὅταν</TextUnit>
    <TextUnit id="879" loc="883">πνοαὶ μόλωσι, πέμψομέν νιν ̔Ελλάδα.</TextUnit>
    <TextUnit id="880" loc="884">ὦ γῆς ὄχημα κἀπὶ γῆς ἔχων ἕδραν,</TextUnit>
    <TextUnit id="881" loc="885">ὅστις ποτ' εἶ σύ, δυστόπαστος εἰδέναι,</TextUnit>
    <TextUnit id="882" loc="886">Ζεύς, εἴτ' ἀνάγκη φύσεος εἴτε νοῦς βροτῶν,</TextUnit>
    <TextUnit id="883" loc="887">προσηυξάμην σε: πάντα γὰρ δι' ἀψόφου</TextUnit>
    <TextUnit id="884" loc="888">βαίνων κελεύθου κατὰ δίκην τὰ θνήτ' ἄγεις.</TextUnit>
    <TextUnit id="885" loc="889">τί δ' ἔστιν; εὐχὰς ὡς ἐκαίνισας θεῶν.</TextUnit>
    <TextUnit id="886" loc="890">αἰνῶ σε, Μενέλα', εἰ κτενεῖς δάμαρτα σήν.</TextUnit>
    <TextUnit id="887" loc="891">ὁρᾶν δὲ τήνδε φεῦγε, μή ς' ἕλῃ πόθῳ.</TextUnit>
    <TextUnit id="888" loc="892">αἱρεῖ γὰρ ἀνδρῶν ὄμματ', ἐξαιρεῖ πόλεις,</TextUnit>
    <TextUnit id="889" loc="893">πίμπρησιν οἴκους: ὧδ' ἔχει κηλήματα.</TextUnit>
    <TextUnit id="890" loc="894">ἐγώ νιν οἶδα, καὶ σύ, χοἱ πεπονθότες.</TextUnit>
    <TextUnit id="891" loc="895">Μενέλαε, φροίμιον μὲν ἄξιον φόβου</TextUnit>
    <TextUnit id="892" loc="896">τόδ' ἐστίν: ἐν γὰρ χερσὶ προσπόλων σέθεν</TextUnit>
    <TextUnit id="893" loc="897">βίᾳ πρὸ τῶνδε δωμάτων ἐκπέμπομαι.</TextUnit>
    <TextUnit id="894" loc="898">ἀτὰρ σχεδὸν μὲν οἶδά σοι μισουμένη,</TextUnit>
    <TextUnit id="895" loc="899">ὅμως δ' ἐρέσθαι βούλομαι: γνῶμαι τίνες</TextUnit>
    <TextUnit id="896" loc="900">̔́Ελλησι καὶ σοὶ τῆς ἐμῆς ψυχῆς πέρι;</TextUnit>
    <TextUnit id="897" loc="901">οὐκ εἰς ἀκριβὲς ἦλθες, ἀλλ' ἅπας στρατὸς</TextUnit>
    <TextUnit id="898" loc="902">κτανεῖν ἐμοί ς' ἔδωκεν, ὅνπερ ἠδίκεις.</TextUnit>
    <TextUnit id="899" loc="903">ἔξεστιν οὖν πρὸς ταῦτ' ἀμείψασθαι λόγῳ,</TextUnit>
    <TextUnit id="900" loc="904">ὡς οὐ δικαίως, ἢν θάνω, θανούμεθα;</TextUnit>
    <TextUnit id="901" loc="905">οὐκ ἐς λόγους ἐλήλυθ', ἀλλά σε κτενῶν.</TextUnit>
    <TextUnit id="902" loc="906">ἄκουσον αὐτῆς, μὴ θάνῃ τοῦδ' ἐνδεής,</TextUnit>
    <TextUnit id="903" loc="907">Μενέλαε, καὶ δὸς τοὺς ἐναντίους λόγους</TextUnit>
    <TextUnit id="904" loc="908">ἡμῖν κατ' αὐτῆς: τῶν γὰρ ἐν Τροίᾳ κακῶν</TextUnit>
    <TextUnit id="905" loc="909">οὐδὲν κάτοισθα. συντεθεὶς δ' ὁ πᾶς λόγος</TextUnit>
    <TextUnit id="906" loc="910">κτενεῖ νιν οὕτως ὥστε μηδαμοῦ φυγεῖν.</TextUnit>
    <TextUnit id="907" loc="911">σχολῆς τὸ δῶρον: εἰ δὲ βούλεται λέγειν,</TextUnit>
    <TextUnit id="908" loc="912">ἔξεστι. τῶν σῶν δ' οὕνεχ' — ὡς μάθῃ — λόγων</TextUnit>
    <TextUnit id="909" loc="913">δώσω τόδ' αὐτῇ: τῆσδε δ' οὐ δώσω χάριν.</TextUnit>
    <TextUnit id="910" loc="914">ἴσως με, κἂν εὖ κἂν κακῶς δόξω λέγειν,</TextUnit>
    <TextUnit id="911" loc="915">οὐκ ἀνταμείψῃ πολεμίαν ἡγούμενος.</TextUnit>
    <TextUnit id="912" loc="916">ἐγὼ δ', ἅ ς' οἶμαι διὰ λόγων ἰόντ' ἐμοῦ</TextUnit>
    <TextUnit id="913" loc="917">κατηγορήσειν, ἀντιθεῖς' ἀμείψομαι</TextUnit>
    <TextUnit id="914" loc="918">τοῖς σοῖσι τἀμὰ καὶ τὰ ς' αἰτιάματα.</TextUnit>
    <TextUnit id="915" loc="919">πρῶτον μὲν ἀρχὰς ἔτεκεν ἥδε τῶν κακῶν,</TextUnit>
    <TextUnit id="916" loc="920">Πάριν τεκοῦσα: δεύτερον δ' ἀπώλεσε</TextUnit>
    <TextUnit id="917" loc="921">Τροίαν τε κἄμ' ὁ πρέσβυς οὐ κτανὼν βρέφος,</TextUnit>
    <TextUnit id="918" loc="922">δαλοῦ πικρὸν μίμημ', ̓Αλέξανδρόν ποτε.</TextUnit>
    <TextUnit id="919" loc="923">ἐνθένδε τἀπίλοιπ' ἄκουσον ὡς ἔχει.</TextUnit>
    <TextUnit id="920" loc="924">ἔκρινε τρισσὸν ζεῦγος ὅδε τριῶν θεῶν:</TextUnit>
    <TextUnit id="921" loc="925">καὶ Παλλάδος μὲν ἦν ̓Αλεξάνδρῳ δόσις</TextUnit>
    <TextUnit id="922" loc="926">Φρυξὶ στρατηγοῦνθ' ̔Ελλάδ' ἐξανιστάναι,</TextUnit>
    <TextUnit id="923" loc="927">̔́Ηρα δ' ὑπέσχετ' ̓Ασιάδ' Εὐρώπης θ' ὅρους</TextUnit>
    <TextUnit id="924" loc="928">τυραννίδ' ἕξειν, εἴ σφε κρίνειεν Πάρις:</TextUnit>
    <TextUnit id="925" loc="929">Κύπρις δὲ τοὐμὸν εἶδος ἐκπαγλουμένη</TextUnit>
    <TextUnit id="926" loc="930">δώσειν ὑπέσχετ', εἰ θεὰς ὑπερδράμοι</TextUnit>
    <TextUnit id="927" loc="931">κάλλει. τὸν ἔνθεν δ' ὡς ἔχει σκέψαι λόγον:</TextUnit>
    <TextUnit id="928" loc="932">νικᾷ Κύπρις θεάς, καὶ τοσόνδ' οὑμοὶ γάμοι</TextUnit>
    <TextUnit id="929" loc="933">ὤνησαν ̔Ελλάδ': οὐ κρατεῖσθ' ἐκ βαρβάρων,</TextUnit>
    <TextUnit id="930" loc="934">οὔτ' ἐς δόρυ σταθέντες, οὐ τυραννίδι.</TextUnit>
    <TextUnit id="931" loc="935">ἃ δ' εὐτύχησεν ̔Ελλάς, ὠλόμην ἐγὼ</TextUnit>
    <TextUnit id="932" loc="936">εὐμορφίᾳ πραθεῖσα, κὠνειδίζομαι</TextUnit>
    <TextUnit id="933" loc="937">ἐξ ὧν ἐχρῆν με στέφανον ἐπὶ κάρᾳ λαβεῖν.</TextUnit>
    <TextUnit id="934" loc="938">οὔπω με φήσεις αὐτὰ τἀν ποσὶν λέγειν,</TextUnit>
    <TextUnit id="935" loc="939">ὅπως ἀφώρμης' ἐκ δόμων τῶν σῶν λάθρα.</TextUnit>
    <TextUnit id="936" loc="940">ἦλθ' οὐχὶ μικρὰν θεὸν ἔχων αὑτοῦ μέτα</TextUnit>
    <TextUnit id="937" loc="941">ὁ τῆσδ' ἀλάστωρ, εἴτ' ̓Αλέξανδρον θέλεις</TextUnit>
    <TextUnit id="938" loc="942">ὀνόματι προσφωνεῖν νιν εἴτε καὶ Πάριν:</TextUnit>
    <TextUnit id="939" loc="943">ὅν, ὦ κάκιστε, σοῖσιν ἐν δόμοις λιπὼν</TextUnit>
    <TextUnit id="940" loc="944">Σπάρτης ἀπῆρας νηὶ Κρησίαν χθόνα.</TextUnit>
    <TextUnit id="941" loc="945">εἶἑν.</TextUnit>
    <TextUnit id="942" loc="946">οὐ σέ, ἀλλ' ἐμαυτὴν τοὐπὶ τῷδ' ἐρήσομαι:</TextUnit>
    <TextUnit id="943" loc="947">τί δὴ φρονοῦσά γ' ἐκ δόμων ἅμ' ἑσπόμην</TextUnit>
    <TextUnit id="944" loc="948">ξένῳ, προδοῦσα πατρίδα καὶ δόμους ἐμούς;</TextUnit>
    <TextUnit id="945" loc="949">τὴν θεὸν κόλαζε καὶ Διὸς κρείσσων γενοῦ,</TextUnit>
    <TextUnit id="946" loc="950">ὃς τῶν μὲν ἄλλων δαιμόνων ἔχει κράτος,</TextUnit>
    <TextUnit id="947" loc="950">κείνης δὲ δοῦλός ἐστι: συγγνώμη δ' ἐμοί.</TextUnit>
    <TextUnit id="948" loc="951">ἔνθεν δ' ἔχοις ἂν εἰς ἔμ' εὐπρεπῆ λόγον:</TextUnit>
    <TextUnit id="949" loc="952">ἐπεὶ θανὼν γῆς ἦλθ' ̓Αλέξανδρος μυχούς,</TextUnit>
    <TextUnit id="950" loc="953">χρῆν μ', ἡνίκ' οὐκ ἦν θεοπόνητά μου λέχη,</TextUnit>
    <TextUnit id="951" loc="954">λιποῦσαν οἴκους ναῦς ἐπ' ̓Αργείων μολεῖν.</TextUnit>
    <TextUnit id="952" loc="955">ἔσπευδον αὐτὸ τοῦτο: μάρτυρες δέ μοι</TextUnit>
    <TextUnit id="953" loc="956">πύργων πυλωροὶ κἀπὸ τειχέων σκοποί,</TextUnit>
    <TextUnit id="954" loc="957">οἳ πολλάκις μ' ἐφηῦρον ἐξ ἐπάλξεων</TextUnit>
    <TextUnit id="955" loc="958">πλεκταῖσιν ἐς γῆν σῶμα κλέπτουσαν τόδε.</TextUnit>
    <TextUnit id="956" loc="959">βίᾳ δ' ὁ καινός μ' οὗτος ἁρπάσας πόσις</TextUnit>
    <TextUnit id="957" loc="960">Δηίφοβος ἄλοχον εἶχεν ἀκόντων Φρυγῶν.</TextUnit>
    <TextUnit id="958" loc="961">πῶς οὖν ἔτ' ἂν θνῄσκοιμ' ἂν ἐνδίκως, πόσι,</TextUnit>
    <TextUnit id="959" loc="963">πρὸς σοῦ δικαίως, ἣν ὁ μὲν βίᾳ γαμεῖ,</TextUnit>
    <TextUnit id="960" loc="964">τὰ δ' οἴκοθεν κεῖν' ἀντὶ νικητηρίων</TextUnit>
    <TextUnit id="961" loc="965">πικρῶς ἐδούλευς'; εἰ δὲ τῶν θεῶν κρατεῖν</TextUnit>
    <TextUnit id="962" loc="965">βούλῃ, τὸ χρῄζειν ἀμαθές ἐστί σου τόδε.</TextUnit>
    <TextUnit id="963" loc="966">βασίλει', ἄμυνον σοῖς τέκνοισι καὶ πάτρᾳ</TextUnit>
    <TextUnit id="964" loc="967">πειθὼ διαφθείρουσα τῆσδ', ἐπεὶ λέγει</TextUnit>
    <TextUnit id="965" loc="968">καλῶς κακοῦργος οὖσα: δεινὸν οὖν τόδε.</TextUnit>
    <TextUnit id="966" loc="969">ταῖς θεαῖσι πρῶτα σύμμαχος γενήσομαι</TextUnit>
    <TextUnit id="967" loc="970">καὶ τήνδε δείξω μὴ λέγουσαν ἔνδικα.</TextUnit>
    <TextUnit id="968" loc="971">ἐγὼ γὰρ ̔́Ηραν παρθένον τε Παλλάδα</TextUnit>
    <TextUnit id="969" loc="972">οὐκ ἐς τοσοῦτον ἀμαθίας ἐλθεῖν δοκῶ,</TextUnit>
    <TextUnit id="970" loc="973">ὥσθ' ἣ μὲν ̓́Αργος βαρβάροις ἀπημπόλα,</TextUnit>
    <TextUnit id="971" loc="974">Παλλὰς δ' ̓Αθήνας Φρυξὶ δουλεύειν ποτέ,</TextUnit>
    <TextUnit id="972" loc="975">εἰ παιδιαῖσι καὶ χλιδῇ μορφῆς πέρι</TextUnit>
    <TextUnit id="973" loc="976">ἦλθον πρὸς ̓́Ιδην. τοῦ γὰρ οὕνεκ' ἂν θεὰ</TextUnit>
    <TextUnit id="974" loc="977">̔́Ηρα τοσοῦτον ἔσχ' ἔρωτα καλλονῆς;</TextUnit>
    <TextUnit id="975" loc="978">πότερον ἀμείνον' ὡς λάβῃ Διὸς πόσιν;</TextUnit>
    <TextUnit id="976" loc="979">ἢ γάμον ̓Αθηνᾶ θεῶν τίνος θηρωμένη —</TextUnit>
    <TextUnit id="977" loc="980">ἣ παρθενείαν πατρὸς ἐξῃτήσατο,</TextUnit>
    <TextUnit id="978" loc="981">φεύγουσα λέκτρα; μὴ ἀμαθεῖς ποίει θεὰς</TextUnit>
    <TextUnit id="979" loc="982">τὸ σὸν κακὸν κοσμοῦσα, μὴ οὐ πείσῃς σοφούς.</TextUnit>
    <TextUnit id="980" loc="983">Κύπριν δ' ἔλεξας — ταῦτα γὰρ γέλως πολύς —</TextUnit>
    <TextUnit id="981" loc="984">ἐλθεῖν ἐμῷ ξὺν παιδὶ Μενέλεω δόμους.</TextUnit>
    <TextUnit id="982" loc="985">οὐκ ἂν μένους' ἂν ἥσυχός ς' ἐν οὐρανῷ</TextUnit>
    <TextUnit id="983" loc="986">αὐταῖς ̓Αμύκλαις ἤγαγεν πρὸς ̓́Ιλιον;</TextUnit>
    <TextUnit id="984" loc="987">ἦν οὑμὸς υἱὸς κάλλος ἐκπρεπέστατος,</TextUnit>
    <TextUnit id="985" loc="988">ὁ σὸς δ' ἰδών νιν νοῦς ἐποιήθη Κύπρις:</TextUnit>
    <TextUnit id="986" loc="989">τὰ μῶρα γὰρ πάντ' ἐστὶν ̓Αφροδίτη βροτοῖς,</TextUnit>
    <TextUnit id="987" loc="990">καὶ τοὔνομ' ὀρθῶς ἀφροσύνης ἄρχει θεᾶς.</TextUnit>
    <TextUnit id="988" loc="991">ὃν εἰσιδοῦσα βαρβάροις ἐσθήμασι</TextUnit>
    <TextUnit id="989" loc="992">χρυσῷ τε λαμπρὸν ἐξεμαργώθης φρένας.</TextUnit>
    <TextUnit id="990" loc="993">ἐν μὲν γὰρ ̓́Αργει μίκρ' ἔχους' ἀνεστρέφου,</TextUnit>
    <TextUnit id="991" loc="994">Σπάρτης δ' ἀπαλλαχθεῖσα τὴν Φρυγῶν πόλιν</TextUnit>
    <TextUnit id="992" loc="995">χρυσῷ ῥέουσαν ἤλπισας κατακλύσειν</TextUnit>
    <TextUnit id="993" loc="996">δαπάναισιν: οὐδ' ἦν ἱκανά σοι τὰ Μενέλεω</TextUnit>
    <TextUnit id="994" loc="997">μέλαθρα ταῖς σαῖς ἐγκαθυβρίζειν τρυφαῖς.</TextUnit>
    <TextUnit id="995" loc="998">εἶἑν: βίᾳ γὰρ παῖδα φῄς ς' ἄγειν ἐμόν:</TextUnit>
    <TextUnit id="996" loc="999">τίς Σπαρτιατῶν ᾔσθετ'; ἢ ποίαν βοὴν</TextUnit>
    <TextUnit id="997" loc="1000">ἀνωλόλυξας — Κάστορος νεανίου</TextUnit>
    <TextUnit id="998" loc="1001">τοῦ συζύγου τ' ἔτ' ὄντος, οὐ κατ' ἄστρα πω;</TextUnit>
    <TextUnit id="999" loc="1002">ἐπεὶ δὲ Τροίαν ἦλθες ̓Αργεῖοί τέ σου</TextUnit>
    <TextUnit id="1000" loc="1003">κατ' ἴχνος, ἦν δὲ δοριπετὴς ἀγωνία,</TextUnit>
    <TextUnit id="1001" loc="1004">εἰ μὲν τὰ τοῦδε κρείσσον' ἀγγέλλοιτό σοι,</TextUnit>
    <TextUnit id="1002" loc="1005">Μενέλαον ᾔνεις, παῖς ὅπως λυποῖτ' ἐμὸς</TextUnit>
    <TextUnit id="1003" loc="1006">ἔχων ἔρωτος ἀνταγωνιστὴν μέγαν:</TextUnit>
    <TextUnit id="1004" loc="1007">εἰ δ' εὐτυχοῖεν Τρῶες, οὐδὲν ἦν ὅδε.</TextUnit>
    <TextUnit id="1005" loc="1008">ἐς τὴν τύχην δ' ὁρῶσα τοῦτ' ἤσκεις, ὅπως</TextUnit>
    <TextUnit id="1006" loc="1009">ἕποι' ἅμ' αὐτῇ, τῇ ἀρετῇ δ' οὐκ ἤθελες.</TextUnit>
    <TextUnit id="1007" loc="1010">κἄπειτα πλεκταῖς σῶμα σὸν κλέπτειν λέγεις</TextUnit>
    <TextUnit id="1008" loc="1011">πύργων καθιεῖς', ὡς μένους' ἀκουσίως;</TextUnit>
    <TextUnit id="1009" loc="1012">ποῦ δῆτ' ἐλήφθης ἢ βρόχους ἀρτωμένη</TextUnit>
    <TextUnit id="1010" loc="1013">ἢ φάσγανον θήγους', ἃ γενναία γυνὴ</TextUnit>
    <TextUnit id="1011" loc="1014">δράσειεν ἂν ποθοῦσα τὸν πάρος πόσιν;</TextUnit>
    <TextUnit id="1012" loc="1015">καίτοι ς' ἐνουθέτουν γε πολλὰ πολλάκις:</TextUnit>
    <TextUnit id="1013" loc="1016">̓͂Ω θύγατερ, ἔξελθ': οἱ δ' ἐμοὶ παῖδες γάμους</TextUnit>
    <TextUnit id="1014" loc="1017">ἄλλους γαμοῦσι, σὲ δ' ἐπὶ ναῦς ̓Αχαιϊκὰς</TextUnit>
    <TextUnit id="1015" loc="1018">πέμψω συνεκκλέψασα: καὶ παῦσον μάχης</TextUnit>
    <TextUnit id="1016" loc="1019">̔́Ελληνας ἡμᾶς τε. ἀλλὰ σοὶ τόδ' ἦν πικρόν.</TextUnit>
    <TextUnit id="1017" loc="1020">ἐν τοῖς ̓Αλεξάνδρου γὰρ ὕβριζες δόμοις</TextUnit>
    <TextUnit id="1018" loc="1021">καὶ προσκυνεῖσθαι βαρβάρων ὕπ' ἤθελες:</TextUnit>
    <TextUnit id="1019" loc="1022">μεγάλα γὰρ ἦν σοι. — κἀπὶ τοῖσδε σὸν δέμας</TextUnit>
    <TextUnit id="1020" loc="1023">ἐξῆλθες ἀσκήσασα κἄβλεψας πόσει</TextUnit>
    <TextUnit id="1021" loc="1024">τὸν αὐτὸν αἰθέρ', ὦ κατάπτυστον κάρα:</TextUnit>
    <TextUnit id="1022" loc="1025">ἣν χρῆν ταπεινὴν ἐν πέπλων ἐρειπίοις,</TextUnit>
    <TextUnit id="1023" loc="1026">φρίκῃ τρέμουσαν, κρᾶτ' ἀπεσκυθισμένην</TextUnit>
    <TextUnit id="1024" loc="1027">ἐλθεῖν, τὸ σῶφρον τῆς ἀναιδείας πλέον</TextUnit>
    <TextUnit id="1025" loc="1028">ἔχουσαν ἐπὶ τοῖς πρόσθεν ἡμαρτημένοις.</TextUnit>
    <TextUnit id="1026" loc="1029">Μενέλα', ἵν' εἰδῇς οἷ τελευτήσω λόγον,</TextUnit>
    <TextUnit id="1027" loc="1030">στεφάνωσον ̔Ελλάδ' ἀξίως τήνδε κτανὼν</TextUnit>
    <TextUnit id="1028" loc="1031">σαυτοῦ, νόμον δὲ τόνδε ταῖς ἄλλαισι θὲς</TextUnit>
    <TextUnit id="1029" loc="1032">γυναιξί, θνῄσκειν ἥτις ἂν προδῷ πόσιν.</TextUnit>
    <TextUnit id="1030" loc="1033">Μενέλαε, προγόνων τ' ἀξίως δόμων τε σῶν</TextUnit>
    <TextUnit id="1031" loc="1034">τεῖσαι δάμαρτα κἀφελοῦ, πρὸς ̔Ελλάδος,</TextUnit>
    <TextUnit id="1032" loc="1035">ψόγον τὸ θῆλύ τ', εὐγενὴς ἐχθροῖς φανείς.</TextUnit>
    <TextUnit id="1033" loc="1036">ἐμοὶ σὺ συμπέπτωκας ἐς ταὐτὸν λόγου,</TextUnit>
    <TextUnit id="1034" loc="1037">ἑκουσίως τήνδ' ἐκ δόμων ἐλθεῖν ἐμῶν</TextUnit>
    <TextUnit id="1035" loc="1038">ξένας ἐς εὐνάς: χἡ Κύπρις κόμπου χάριν</TextUnit>
    <TextUnit id="1036" loc="1039">λόγοις ἐνεῖται. — βαῖνε λευστήρων πέλας</TextUnit>
    <TextUnit id="1037" loc="1040">πόνους τ' ̓Αχαιῶν ἀπόδος ἐν μικρῷ μακροὺς</TextUnit>
    <TextUnit id="1038" loc="1041">θανοῦς', ἵν' εἰδῇς μὴ καταισχύνειν ἐμέ.</TextUnit>
    <TextUnit id="1039" loc="1042">μή, πρός σε γονάτων, τὴν νόσον τὴν τῶν θεῶν</TextUnit>
    <TextUnit id="1040" loc="1043">προσθεὶς ἐμοὶ κτάνῃς με, συγγίγνωσκε δέ.</TextUnit>
    <TextUnit id="1041" loc="1044">μηδ' οὓς ἀπέκτειν' ἥδε συμμάχους προδῷς:</TextUnit>
    <TextUnit id="1042" loc="1045">ἐγὼ πρὸ κείνων καὶ τέκνων σε λίσσομαι.</TextUnit>
    <TextUnit id="1043" loc="1046">παῦσαι, γεραιά: τῆσδε δ' οὐκ ἐφρόντισα.</TextUnit>
    <TextUnit id="1044" loc="1047">λέγω δὲ προσπόλοισι πρὸς πρύμνας νεῶν</TextUnit>
    <TextUnit id="1045" loc="1048">τήνδ' ἐκκομίζειν, ἔνθα ναυστολήσεται.</TextUnit>
    <TextUnit id="1046" loc="1049">μή νυν νεὼς σοὶ ταὐτὸν ἐσβήτω σκάφος.</TextUnit>
    <TextUnit id="1047" loc="1050">τί δ' ἔστι; μεῖζον βρῖθος ἢ πάροιθ' ἔχει;</TextUnit>
    <TextUnit id="1048" loc="1051">οὐκ ἔστ' ἐραστὴς ὅστις οὐκ ἀεὶ φιλεῖ.</TextUnit>
    <TextUnit id="1049" loc="1052">ὅπως ἂν ἐκβῇ τῶν ἐρωμένων ὁ νοῦς.</TextUnit>
    <TextUnit id="1050" loc="1053">ἔσται δ' ἃ βούλῃ: ναῦν γὰρ οὐκ ἐσβήσεται</TextUnit>
    <TextUnit id="1051" loc="1054">ἐς ἥνπερ ἡμεῖς: καὶ γὰρ οὐ κακῶς λέγεις:</TextUnit>
    <TextUnit id="1052" loc="1055">ἐλθοῦσα δ' ̓́Αργος ὥσπερ ἀξία κακῶς</TextUnit>
    <TextUnit id="1053" loc="1056">κακὴ θανεῖται καὶ γυναιξὶ σωφρονεῖν</TextUnit>
    <TextUnit id="1054" loc="1057">πάσαισι θήσει. ῥᾴδιον μὲν οὐ τόδε:</TextUnit>
    <TextUnit id="1055" loc="1058">ὅμως δ' ὁ τῆσδ' ὄλεθρος ἐς φόβον βαλεῖ</TextUnit>
    <TextUnit id="1056" loc="1059">τὸ μῶρον αὐτῶν, κἂν ἔτ' ὦς' ἐχθίονες.</TextUnit>
    <TextUnit id="1057" loc="1060">οὕτω δὴ τὸν ἐν ̓Ιλίῳ</TextUnit>
    <TextUnit id="1058" loc="1061">ναὸν καὶ θυόεντα βω-</TextUnit>
    <TextUnit id="1059" loc="1062">μὸν προύδωκας ̓Αχαιοῖς,</TextUnit>
    <TextUnit id="1060" loc="1063">ὦ Ζεῦ, καὶ πελάνων φλόγα</TextUnit>
    <TextUnit id="1061" loc="1064">σμύρνης αἰθερίας τε κα-</TextUnit>
    <TextUnit id="1062" loc="1065">πνὸν καὶ Πέργαμον ἱερὰν</TextUnit>
    <TextUnit id="1063" loc="1066">̓Ιδαῖά τ' ̓Ιδαῖα κισσοφόρα νάπη</TextUnit>
    <TextUnit id="1064" loc="1067">χιόνι κατάρυτα ποταμίᾳ</TextUnit>
    <TextUnit id="1065" loc="1069">τέρμονα πρωτόβολόν θ' ἁλίῳ,</TextUnit>
    <TextUnit id="1066" loc="1070">τὰν καταλαμπομέναν ζαθέαν θεράπναν.</TextUnit>
    <TextUnit id="1067" loc="1071">φροῦδαί σοι θυσίαι χορῶν τ'</TextUnit>
    <TextUnit id="1068" loc="1072">εὔφημοι κέλαδοι κατ' ὄρ-</TextUnit>
    <TextUnit id="1069" loc="1073">φναν τε παννυχίδες θεῶν,</TextUnit>
    <TextUnit id="1070" loc="1074">χρυσέων τε ξοάνων τύποι</TextUnit>
    <TextUnit id="1071" loc="1075">Φρυγῶν τε ζάθεοι σελᾶ-</TextUnit>
    <TextUnit id="1072" loc="1076">ναι συνδώδεκα πλήθει.</TextUnit>
    <TextUnit id="1073" loc="1077">μέλει μέλει μοι τάδ' εἰ φρονεῖς, ἄναξ,</TextUnit>
    <TextUnit id="1074" loc="1078">οὐράνιον ἕδρανον ἐπιβεβὼς</TextUnit>
    <TextUnit id="1075" loc="1079">αἰθέρα τε πτόλεως ὀλομένας,</TextUnit>
    <TextUnit id="1076" loc="1080">ἃν πυρὸς αἰθομένα κατέλυσεν ὁρμά.</TextUnit>
    <TextUnit id="1077" loc="1081">ὦ φίλος ὦ πόσι μοι,</TextUnit>
    <TextUnit id="1078" loc="1082">σὺ μὲν φθίμενος ἀλαίνεις</TextUnit>
    <TextUnit id="1079" loc="1085">ἄθαπτος ἄνυδρος, ἐμὲ δὲ πόντιον σκάφος</TextUnit>
    <TextUnit id="1080" loc="1086">ἀίσσον πτεροῖσι πορεύσει</TextUnit>
    <TextUnit id="1081" loc="1087">ἱππόβοτον ̓́Αργος, ἵνα τείχεα</TextUnit>
    <TextUnit id="1082" loc="1088">λάινα Κυκλώπι' οὐράνια νέμονται.</TextUnit>
    <TextUnit id="1083" loc="1089">τέκνων δὲ πλῆθος ἐν πύλαις</TextUnit>
    <TextUnit id="1084" loc="1090">δάκρυσι κατᾴορα στένει:</TextUnit>
    <TextUnit id="1085" loc="1091">βοᾷ βοᾷ:</TextUnit>
    <TextUnit id="1086" loc="1092">Μᾶτερ, ὤμοι, μόναν δή μ' ̓Αχαιοὶ κομί-</TextUnit>
    <TextUnit id="1087" loc="1093">ζουσι σέθεν ἀπ' ὀμμάτων</TextUnit>
    <TextUnit id="1088" loc="1094">κυανέαν ἐπὶ ναῦν</TextUnit>
    <TextUnit id="1089" loc="1095">εἰναλίαισι πλάταις</TextUnit>
    <TextUnit id="1090" loc="1096">ἢ Σαλαμῖν' ἱερὰν</TextUnit>
    <TextUnit id="1091" loc="1097">ἢ δίπορον κορυφὰν</TextUnit>
    <TextUnit id="1092" loc="1098">̓́Ισθμιον, ἔνθα πύλας</TextUnit>
    <TextUnit id="1093" loc="1099">Πέλοπος ἔχουσιν ἕδραι.</TextUnit>
    <TextUnit id="1094" loc="1100">εἴθ' ἀκάτου Μενέλα</TextUnit>
    <TextUnit id="1095" loc="1101">μέσον πέλαγος ἰούσας,</TextUnit>
    <TextUnit id="1096" loc="1102">δίπαλτον ἱερὸν ἀνὰ μέσον πλατᾶν πέσοι</TextUnit>
    <TextUnit id="1097" loc="1103">Αἰγαίου κεραυνοφαὲς πῦρ,</TextUnit>
    <TextUnit id="1098" loc="1105">̓Ιλιόθεν ὅτε με πολύδακρυν</TextUnit>
    <TextUnit id="1099" loc="1106">̔Ελλάδι λάτρευμα γᾶθεν ἐξορίζει,</TextUnit>
    <TextUnit id="1100" loc="1107">χρύσεα δ' ἔνοπτρα, παρθένων</TextUnit>
    <TextUnit id="1101" loc="1108">χάριτας, ἔχουσα τυγχάνει</TextUnit>
    <TextUnit id="1102" loc="1109">Διὸς κόρα:</TextUnit>
    <TextUnit id="1103" loc="1110">μηδὲ γαῖάν ποτ' ἔλθοι Λάκαιναν πατρῷ-</TextUnit>
    <TextUnit id="1104" loc="1111">όν τε θάλαμον ἑστίας,</TextUnit>
    <TextUnit id="1105" loc="1112">μηδὲ πόλιν Πιτάνας</TextUnit>
    <TextUnit id="1106" loc="1113">χαλκόπυλόν τε θεάν,</TextUnit>
    <TextUnit id="1107" loc="1114">δύσγαμον αἶσχος ἑλὼν</TextUnit>
    <TextUnit id="1108" loc="1115">̔Ελλάδι τᾷ μεγάλᾳ</TextUnit>
    <TextUnit id="1109" loc="1116">καὶ Σιμοεντιάσιν</TextUnit>
    <TextUnit id="1110" loc="1117">μέλεα πάθεα ῥοῇσιν.</TextUnit>
    <TextUnit id="1111" loc="1118">ἰὼ ἰώ,</TextUnit>
    <TextUnit id="1112" loc="1119">καίν' ἐκ καινῶν μεταβάλλουσαι</TextUnit>
    <TextUnit id="1113" loc="1120">χθονὶ συντυχίαι. λεύσσετε Τρώων</TextUnit>
    <TextUnit id="1114" loc="1120">τόνδ' ̓Αστυάνακτ' ἄλοχοι μέλεαι</TextUnit>
    <TextUnit id="1115" loc="1121">νεκρόν, ὃν πύργων δίσκημα πικρὸν</TextUnit>
    <TextUnit id="1116" loc="1122">Δαναοὶ κτείναντες ἔχουσιν.</TextUnit>
    <TextUnit id="1117" loc="1123">̔Εκάβη, νεὼς μὲν πίτυλος εἷς λελειμμένος</TextUnit>
    <TextUnit id="1118" loc="1124">λάφυρα τἀπίλοιπ' ̓Αχιλλείου τόκου</TextUnit>
    <TextUnit id="1119" loc="1125">μέλλει πρὸς ἀκτὰς ναυστολεῖν Φθιώτιδας:</TextUnit>
    <TextUnit id="1120" loc="1126">αὐτὸς δ' ἀνῆκται Νεοπτόλεμος, καινάς τινας</TextUnit>
    <TextUnit id="1121" loc="1127">Πηλέως ἀκούσας συμφοράς, ὥς νιν χθονὸς</TextUnit>
    <TextUnit id="1122" loc="1128">̓́Ακαστος ἐκβέβληκεν, ὁ Πελίου γόνος.</TextUnit>
    <TextUnit id="1123" loc="1129">οὗ θᾶσσον οὕνεκ', ἢ χάριν μονῆς ἔχων,</TextUnit>
    <TextUnit id="1124" loc="1130">φροῦδος, μετ' αὐτοῦ δ' ̓Ανδρομάχη, πολλῶν ἐμοὶ</TextUnit>
    <TextUnit id="1125" loc="1131">δακρύων ἀγωγός, ἡνίκ' ἐξώρμα χθονός,</TextUnit>
    <TextUnit id="1126" loc="1132">πάτραν τ' ἀναστένουσα καὶ τὸν ̔́Εκτορος</TextUnit>
    <TextUnit id="1127" loc="1133">τύμβον προσεννέπουσα. καί σφ' ᾐτήσατο</TextUnit>
    <TextUnit id="1128" loc="1134">θάψαι νεκρὸν τόνδ', ὃς πεσὼν ἐκ τειχέων</TextUnit>
    <TextUnit id="1129" loc="1135">ψυχὴν ἀφῆκεν ̔́Εκτορος τοῦ σοῦ γόνος:</TextUnit>
    <TextUnit id="1130" loc="1136">φόβον τ' ̓Αχαιῶν, χαλκόνωτον ἀσπίδα</TextUnit>
    <TextUnit id="1131" loc="1137">τήνδ', ἣν πατὴρ τοῦδ' ἀμφὶ πλεύρ' ἐβάλλετο,</TextUnit>
    <TextUnit id="1132" loc="1138">μή νυν πορεῦσαι Πηλέως ἐφ' ἑστίαν,</TextUnit>
    <TextUnit id="1133" loc="1139">μηδ' ἐς τὸν αὐτὸν θάλαμον, οὗ νυμφεύσεται</TextUnit>
    <TextUnit id="1134" loc="1140">μήτηρ νεκροῦ τοῦδ' ̓Ανδρομάχη, λύπας ὁρᾶν,</TextUnit>
    <TextUnit id="1135" loc="1141">ἀλλ' ἀντὶ κέδρου περιβόλων τε λαί̈νων</TextUnit>
    <TextUnit id="1136" loc="1142">ἐν τῇδε θάψαι παῖδα: σὰς δ' ἐς ὠλένας</TextUnit>
    <TextUnit id="1137" loc="1143">δοῦναι, πέπλοισιν ὡς περιστείλῃς νεκρὸν</TextUnit>
    <TextUnit id="1138" loc="1144">στεφάνοις θ', ὅση σοι δύναμις, ὡς ἔχει τὰ σά:</TextUnit>
    <TextUnit id="1139" loc="1145">ἐπεὶ βέβηκε, καὶ τὸ δεσπότου τάχος</TextUnit>
    <TextUnit id="1140" loc="1146">ἀφείλετ' αὐτὴν παῖδα μὴ δοῦναι τάφῳ.</TextUnit>
    <TextUnit id="1141" loc="1147">ἡμεῖς μὲν οὖν, ὅταν σὺ κοσμήσῃς νέκυν,</TextUnit>
    <TextUnit id="1142" loc="1148">γῆν τῷδ' ἐπαμπισχόντες ἀροῦμεν δόρυ:</TextUnit>
    <TextUnit id="1143" loc="1149">σὺ δ' ὡς τάχιστα πρᾶσσε τἀπεσταλμένα.</TextUnit>
    <TextUnit id="1144" loc="1150">ἑνὸς μὲν οὖν μόχθου ς' ἀπαλλάξας ἔχω:</TextUnit>
    <TextUnit id="1145" loc="1151">Σκαμανδρίους γὰρ τάσδε διαπερῶν ῥοὰς</TextUnit>
    <TextUnit id="1146" loc="1152">ἔλουσα νεκρὸν κἀπένιψα τραύματα.</TextUnit>
    <TextUnit id="1147" loc="1153">ἀλλ' εἶμ' ὀρυκτὸν τῷδ' ἀναρρήξων τάφον,</TextUnit>
    <TextUnit id="1148" loc="1154">ὡς σύντομ' ἡμῖν τἀπ' ἐμοῦ τε κἀπὸ σοῦ</TextUnit>
    <TextUnit id="1149" loc="1155">ἐς ἓν ξυνελθόντ' οἴκαδ' ὁρμήσῃ πλάτην.</TextUnit>
    <TextUnit id="1150" loc="1156">θέσθ' ἀμφίτορνον ἀσπίδ' ̔́Εκτορος πέδῳ,</TextUnit>
    <TextUnit id="1151" loc="1157">λυπρὸν θέαμα κοὐ φίλον λεύσσειν ἐμοί.</TextUnit>
    <TextUnit id="1152" loc="1158">ὦ μείζον' ὄγκον δορὸς ἔχοντες ἢ φρενῶν,</TextUnit>
    <TextUnit id="1153" loc="1159">τί τόνδ', ̓Αχαιοί, παῖδα δείσαντες φόνον</TextUnit>
    <TextUnit id="1154" loc="1160">καινὸν διειργάσασθε; μὴ Τροίαν ποτὲ</TextUnit>
    <TextUnit id="1155" loc="1161">πεσοῦσαν ὀρθώσειεν; οὐδὲν ἦτ' ἄρα,</TextUnit>
    <TextUnit id="1156" loc="1162">ὅθ' ̔́Εκτορος μὲν εὐτυχοῦντος ἐς δόρυ</TextUnit>
    <TextUnit id="1157" loc="1163">διωλλύμεσθα μυρίας τ' ἄλλης χερός,</TextUnit>
    <TextUnit id="1158" loc="1164">πόλεως δ' ἁλούσης καὶ Φρυγῶν ἐφθαρμένων</TextUnit>
    <TextUnit id="1159" loc="1165">βρέφος τοσόνδ' ἐδείσατ': οὐκ αἰνῶ φόβον,</TextUnit>
    <TextUnit id="1160" loc="1166">ὅστις φοβεῖται μὴ διεξελθὼν λόγῳ.</TextUnit>
    <TextUnit id="1161" loc="1167">ὦ φίλταθ', ὥς σοι θάνατος ἦλθε δυστυχής.</TextUnit>
    <TextUnit id="1162" loc="1168">εἰ μὲν γὰρ ἔθανες πρὸ πόλεως, ἥβης τυχὼν</TextUnit>
    <TextUnit id="1163" loc="1169">γάμων τε καὶ τῆς ἰσοθέου τυραννίδος,</TextUnit>
    <TextUnit id="1164" loc="1170">μακάριος ἦσθ' ἄν, εἴ τι τῶνδε μακάριον:</TextUnit>
    <TextUnit id="1165" loc="1171">νῦν δ' αὔτ' ἰδὼν μὲν γνούς τε σῇ ψυχῇ, τέκνον,</TextUnit>
    <TextUnit id="1166" loc="1172">οὐκ οἶσθ', ἐχρήσω δ' οὐδὲν ἐν δόμοις ἔχων.</TextUnit>
    <TextUnit id="1167" loc="1173">δύστηνε, κρατὸς ὥς ς' ἔκειρεν ἀθλίως</TextUnit>
    <TextUnit id="1168" loc="1174">τείχη πατρῷα, Λοξίου πυργώματα,</TextUnit>
    <TextUnit id="1169" loc="1175">ὃν πόλλ' ἐκήπευς' ἡ τεκοῦσα βόστρυχον</TextUnit>
    <TextUnit id="1170" loc="1176">φιλήμασίν τ' ἔδωκεν, ἔνθεν ἐκγελᾷ</TextUnit>
    <TextUnit id="1171" loc="1177">ὀστέων ῥαγέντων φόνος, ἵν' αἰσχρὰ μὴ λέγω.</TextUnit>
    <TextUnit id="1172" loc="1178">ὦ χεῖρες, ὡς εἰκοὺς μὲν ἡδείας πατρὸς</TextUnit>
    <TextUnit id="1173" loc="1179">κέκτησθ', ἐν ἄρθροις δ' ἔκλυτοι πρόκεισθέ μοι.</TextUnit>
    <TextUnit id="1174" loc="1180">ὦ πολλὰ κόμπους ἐκβαλὸν φίλον στόμα,</TextUnit>
    <TextUnit id="1175" loc="1181">ὄλωλας, ἐψεύσω μ', ὅτ' ἐσπίπτων πέπλους,</TextUnit>
    <TextUnit id="1176" loc="1182">̓͂Ω μῆτερ, ηὔδας, ἦ πολύν σοι βοστρύχων</TextUnit>
    <TextUnit id="1177" loc="1183">πλόκαμον κεροῦμαι, πρὸς τάφον θ' ὁμηλίκων</TextUnit>
    <TextUnit id="1178" loc="1184">κώμους ἀπάξω, φίλα διδοὺς προσφθέγματα.</TextUnit>
    <TextUnit id="1179" loc="1185">σὺ δ' οὐκ ἔμ', ἀλλ' ἐγὼ σὲ τὸν νεώτερον,</TextUnit>
    <TextUnit id="1180" loc="1186">γραῦς ἄπολις ἄτεκνος, ἄθλιον θάπτω νεκρόν.</TextUnit>
    <TextUnit id="1181" loc="1187">οἴμοι, τὰ πόλλ' ἀσπάσμαθ' αἵ τ' ἐμαὶ τροφαὶ</TextUnit>
    <TextUnit id="1182" loc="1188">ὕπνοι τ' ἐκεῖνοι φροῦδά μοι. τί καί ποτε</TextUnit>
    <TextUnit id="1183" loc="1189">γράψειεν ἄν σε μουσοποιὸς ἐν τάφῳ;</TextUnit>
    <TextUnit id="1184" loc="1190">Τὸν παῖδα τόνδ' ἔκτειναν ̓Αργεῖοί ποτε</TextUnit>
    <TextUnit id="1185" loc="1191">δείσαντες; — αἰσχρὸν τοὐπίγραμμά γ' ̔Ελλάδι.</TextUnit>
    <TextUnit id="1186" loc="1192">ἀλλ' οὖν πατρῴων οὐ λαχὼν ἕξεις ὅμως</TextUnit>
    <TextUnit id="1187" loc="1193">ἐν ᾗ ταφήσῃ χαλκόνωτον ἰτέαν.</TextUnit>
    <TextUnit id="1188" loc="1194">ὦ καλλίπηχυν ̔́Εκτορος βραχίονα</TextUnit>
    <TextUnit id="1189" loc="1195">σῴζους', ἄριστον φύλακ' ἀπώλεσας σέθεν.</TextUnit>
    <TextUnit id="1190" loc="1196">ὡς ἡδὺς ἐν πόρπακι σῷ κεῖται τύπος</TextUnit>
    <TextUnit id="1191" loc="1197">ἴτυός τ' ἐν εὐτόρνοισι περιδρόμοις ἱδρώς,</TextUnit>
    <TextUnit id="1192" loc="1198">ὃν ἐκ μετώπου πολλάκις πόνους ἔχων</TextUnit>
    <TextUnit id="1193" loc="1199">ἔσταζεν ̔́Εκτωρ προστιθεὶς γενειάδι.</TextUnit>
    <TextUnit id="1194" loc="1200">φέρετε, κομίζετ' ἀθλίῳ κόσμον νεκρῷ</TextUnit>
    <TextUnit id="1195" loc="1201">ἐκ τῶν παρόντων: οὐ γὰρ ἐς κάλλος τύχας</TextUnit>
    <TextUnit id="1196" loc="1202">δαίμων δίδωσιν: ὧν δ' ἔχω, λήψῃ τάδε.</TextUnit>
    <TextUnit id="1197" loc="1203">θνητῶν δὲ μῶρος ὅστις εὖ πράσσειν δοκῶν</TextUnit>
    <TextUnit id="1198" loc="1204">βέβαια χαίρει: τοῖς τρόποις γὰρ αἱ τύχαι,</TextUnit>
    <TextUnit id="1199" loc="1205">ἔμπληκτος ὡς ἄνθρωπος, ἄλλοτ' ἄλλοσε</TextUnit>
    <TextUnit id="1200" loc="1206">πηδῶσι, κοὐδεὶς αὐτὸς εὐτυχεῖ ποτε.</TextUnit>
    <TextUnit id="1201" loc="1207">καὶ μὴν πρόχειρον αἵδε σοι σκυλευμάτων</TextUnit>
    <TextUnit id="1202" loc="1208">Φρυγίων φέρουσι κόσμον ἐξάπτειν νεκρῷ.</TextUnit>
    <TextUnit id="1203" loc="1209">ὦ τέκνον, οὐχ ἵπποισι νικήσαντά σε</TextUnit>
    <TextUnit id="1204" loc="1210">οὐδ' ἥλικας τόξοισιν, οὓς Φρύγες νόμους</TextUnit>
    <TextUnit id="1205" loc="1211">τιμῶσιν, οὐκ ἐς πλησμονὰς θηρωμένη,</TextUnit>
    <TextUnit id="1206" loc="1212">μήτηρ πατρός σοι προστίθης' ἀγάλματα</TextUnit>
    <TextUnit id="1207" loc="1213">τῶν σῶν ποτ' ὄντων: νῦν δέ ς' ἡ θεοστυγὴς</TextUnit>
    <TextUnit id="1208" loc="1214">ἀφείλεθ' ̔Ελένη, πρὸς δὲ καὶ ψυχὴν σέθεν</TextUnit>
    <TextUnit id="1209" loc="1215">ἔκτεινε καὶ πάντ' οἶκον ἐξαπώλεσεν.</TextUnit>
    <TextUnit id="1210" loc="1216">ἒ ἔ, φρενῶν</TextUnit>
    <TextUnit id="1211" loc="1217">ἔθιγες ἔθιγες: ὦ μέγας ἐμοί ποτ' ἂν</TextUnit>
    <TextUnit id="1212" loc="1217b">ἀνάκτωρ πόλεως.</TextUnit>
    <TextUnit id="1213" loc="1218">ἃ δ' ἐν γάμοισι χρῆν σε προσθέσθαι χροὶ̈</TextUnit>
    <TextUnit id="1214" loc="1219">̓Ασιατίδων γήμαντα τὴν ὑπερτάτην,</TextUnit>
    <TextUnit id="1215" loc="1220">Φρύγια πέπλων ἀγάλματ' ἐξάπτω χροός.</TextUnit>
    <TextUnit id="1216" loc="1221">σύ τ', ὦ ποτ' οὖσα καλλίνικε, μυρίων</TextUnit>
    <TextUnit id="1217" loc="1222">μῆτερ τροπαίων, ̔́Εκτορος φίλον σάκος,</TextUnit>
    <TextUnit id="1218" loc="1223">στεφανοῦ: θανῇ γὰρ οὐ θανοῦσα σὺν νεκρῷ:</TextUnit>
    <TextUnit id="1219" loc="1224">ἐπεὶ σὲ πολλῷ μᾶλλον ἢ τὰ τοῦ σοφοῦ</TextUnit>
    <TextUnit id="1220" loc="1225">κακοῦ τ' ̓Οδυσσέως ἄξιον τιμᾶν ὅπλα.</TextUnit>
    <TextUnit id="1221" loc="1226">αἰαῖ αἰαῖ: πικρὸν ὄδυρμα</TextUnit>
    <TextUnit id="1222" loc="1228">γαῖά ς' ὦ τέκνον δέξεται.</TextUnit>
    <TextUnit id="1223" loc="1229">στέναζε, μᾶτερ,    αἰαῖ.</TextUnit>
    <TextUnit id="1224" loc="1230">νεκρῶν ἴακχον.    οἴμοι μοι.</TextUnit>
    <TextUnit id="1225" loc="1231">οἴμοι δῆτα σῶν ἀλάστων κακῶν.</TextUnit>
    <TextUnit id="1226" loc="1232">τελαμῶσιν ἕλκη τὰ μὲν ἐγώ ς' ἰάσομαι,</TextUnit>
    <TextUnit id="1227" loc="1233">τλήμων ἰατρός, ὄνομ' ἔχουσα, τἄργα δ' οὔ:</TextUnit>
    <TextUnit id="1228" loc="1234">τὰ δ' ἐν νεκροῖσι φροντιεῖ πατὴρ σέθεν.</TextUnit>
    <TextUnit id="1229" loc="1235">ἄρασς' ἄρασσε κρᾶτα</TextUnit>
    <TextUnit id="1230" loc="1236">πιτύλους διδοῦσα χειρός,</TextUnit>
    <TextUnit id="1231" loc="1237">ἰώ μοί μοι.</TextUnit>
    <TextUnit id="1232" loc="1238">ὦ φίλταται γυναῖκες</TextUnit>
    <TextUnit id="1233" loc="1239">̔Εκάβη, σὰς ἔνεπε: τίνα θροεῖς αὐδάν;</TextUnit>
    <TextUnit id="1234" loc="1240">οὐκ ἦν ἄρ' ἐν θεοῖσι πλὴν οὑμοὶ πόνοι</TextUnit>
    <TextUnit id="1235" loc="1241">Τροία τε πόλεων ἔκκριτον μισουμένη,</TextUnit>
    <TextUnit id="1236" loc="1242">μάτην δ' ἐβουθυτοῦμεν. εἰ δὲ μὴ θεὸς</TextUnit>
    <TextUnit id="1237" loc="1243">ἔστρεψε τἄνω περιβαλὼν κάτω χθονός,</TextUnit>
    <TextUnit id="1238" loc="1244">ἀφανεῖς ἂν ὄντες οὐκ ἂν ὑμνήθημεν ἂν</TextUnit>
    <TextUnit id="1239" loc="1245">μούσαις ἀοιδὰς δόντες ὑστέρων βροτῶν.</TextUnit>
    <TextUnit id="1240" loc="1246">χωρεῖτε, θάπτετ' ἀθλίῳ τύμβῳ νεκρόν:</TextUnit>
    <TextUnit id="1241" loc="1247">ἔχει γὰρ οἷα δεῖ γε νερτέρων στέφη.</TextUnit>
    <TextUnit id="1242" loc="1248">δοκῶ δὲ τοῖς θανοῦσι διαφέρειν βραχύ,</TextUnit>
    <TextUnit id="1243" loc="1249">εἰ πλουσίων τις τεύξεται κτερισμάτων:</TextUnit>
    <TextUnit id="1244" loc="1250">κενὸν δὲ γαύρωμ' ἐστὶ τῶν ζώντων τόδε.</TextUnit>
    <TextUnit id="1245" loc="1251">ἰὼ ἰώ:</TextUnit>
    <TextUnit id="1246" loc="1252">μελέα μήτηρ, ἣ τὰς μεγάλας</TextUnit>
    <TextUnit id="1247" loc="1253">ἐλπίδας ἐν σοὶ κατέκναψε βίου.</TextUnit>
    <TextUnit id="1248" loc="1254">μέγα δ' ὀλβισθεὶς ὡς ἐκ πατέρων</TextUnit>
    <TextUnit id="1249" loc="1255">ἀγαθῶν ἐγένου,</TextUnit>
    <TextUnit id="1250" loc="1255">δεινῷ θανάτῳ διόλωλας.</TextUnit>
    <TextUnit id="1251" loc="1256">ἔα ἔα:</TextUnit>
    <TextUnit id="1252" loc="1256b">τίνας ̓Ιλιάσιν ταῖσδ' ἐν κορυφαῖς</TextUnit>
    <TextUnit id="1253" loc="1257">λεύσσω φλογέας δαλοῖσι χέρας</TextUnit>
    <TextUnit id="1254" loc="1258">διερέσσοντας; μέλλει Τροίᾳ</TextUnit>
    <TextUnit id="1255" loc="1259">καινόν τι κακὸν προσέσεσθαι.</TextUnit>
    <TextUnit id="1256" loc="1260">αὐδῶ λοχαγοῖς, οἳ τέταχθ' ἐμπιμπράναι</TextUnit>
    <TextUnit id="1257" loc="1261">Πριάμου τόδ' ἄστυ, μηκέτ' ἀργοῦσαν φλόγα</TextUnit>
    <TextUnit id="1258" loc="1262">ἐν χειρὶ σῴζειν, ἀλλὰ πῦρ ἐνιέναι,</TextUnit>
    <TextUnit id="1259" loc="1263">ὡς ἂν κατασκάψαντες ̓Ιλίου πόλιν</TextUnit>
    <TextUnit id="1260" loc="1264">στελλώμεθ' οἴκαδ' ἄσμενοι Τροίας ἄπο.</TextUnit>
    <TextUnit id="1261" loc="1265">ὑμεῖς δ', ἵν' αὑτὸς λόγος ἔχῃ μορφὰς δύο,</TextUnit>
    <TextUnit id="1262" loc="1266">χωρεῖτε, Τρώων παῖδες, ὀρθίαν ὅταν</TextUnit>
    <TextUnit id="1263" loc="1267">σάλπιγγος ἠχὼ δῶσιν ἀρχηγοὶ στρατοῦ,</TextUnit>
    <TextUnit id="1264" loc="1268">πρὸς ναῦς ̓Αχαιῶν, ὡς ἀποστέλλησθε γῆς.</TextUnit>
    <TextUnit id="1265" loc="1269">σύ τ', ὦ γεραιὰ δυστυχεστάτη γύναι,</TextUnit>
    <TextUnit id="1266" loc="1270">ἕπου. μεθήκουσίν ς' ̓Οδυσσέως πάρα</TextUnit>
    <TextUnit id="1267" loc="1271">οἵδ', ᾧ σε δούλην κλῆρος ἐκπέμπει πάτρας.</TextUnit>
    <TextUnit id="1268" loc="1272">οἲ 'γὼ τάλαινα: τοῦτο δὴ τὸ λοίσθιον</TextUnit>
    <TextUnit id="1269" loc="1273">καὶ τέρμα πάντων τῶν ἐμῶν ἤδη κακῶν:</TextUnit>
    <TextUnit id="1270" loc="1274">ἔξειμι πατρίδος, πόλις ὑφάπτεται πυρί.</TextUnit>
    <TextUnit id="1271" loc="1275">ἀλλ', ὦ γεραιὲ πούς, ἐπίσπευσον μόλις,</TextUnit>
    <TextUnit id="1272" loc="1276">ὡς ἀσπάσωμαι τὴν ταλαίπωρον πόλιν.</TextUnit>
    <TextUnit id="1273" loc="1277">ὦ μεγάλα δή ποτ' ἀμπνέους' ἐν βαρβάροις</TextUnit>
    <TextUnit id="1274" loc="1278">Τροία, τὸ κλεινὸν ὄνομ' ἀφαιρήσῃ τάχα.</TextUnit>
    <TextUnit id="1275" loc="1279">πιμπρᾶσί ς', ἡμᾶς δ' ἐξάγους' ἤδη χθονὸς</TextUnit>
    <TextUnit id="1276" loc="1280">δούλας: ἰὼ θεοί. καὶ τί τοὺς θεοὺς καλῶ;</TextUnit>
    <TextUnit id="1277" loc="1281">καὶ πρὶν γὰρ οὐκ ἤκουσαν ἀνακαλούμενοι.</TextUnit>
    <TextUnit id="1278" loc="1282">φέρ' ἐς πυρὰν δράμωμεν: ὡς κάλλιστά μοι</TextUnit>
    <TextUnit id="1279" loc="1283">σὺν τῇδε πατρίδι κατθανεῖν πυρουμένῃ.</TextUnit>
    <TextUnit id="1280" loc="1284">ἐνθουσιᾷς, δύστηνε, τοῖς σαυτῆς κακοῖς.</TextUnit>
    <TextUnit id="1281" loc="1285">ἀλλ' ἄγετε, μὴ φείδεσθ': ̓Οδυσσέως δὲ χρὴ</TextUnit>
    <TextUnit id="1282" loc="1286">ἐς χεῖρα δοῦναι τήνδε καὶ πέμπειν γέρας.</TextUnit>
    <TextUnit id="1283" loc="1287">ὀττοτοτοτοτοῖ.</TextUnit>
    <TextUnit id="1284" loc="1288">Κρόνιε, πρύτανι Φρύγιε, γενέτα</TextUnit>
    <TextUnit id="1285" loc="1289">πάτερ, ἀνάξια τᾶς Δαρδάνου</TextUnit>
    <TextUnit id="1286" loc="1290">γονᾶς τάδ' οἷα πάσχομεν δέδορκας;</TextUnit>
    <TextUnit id="1287" loc="1291">δέδορκεν, ἁ δὲ μεγαλόπολις</TextUnit>
    <TextUnit id="1288" loc="1292">ἄπολις ὄλωλεν οὐδ' ἔτ' ἔστι Τροία.</TextUnit>
    <TextUnit id="1289" loc="1294">ὀττοτοτοτοτοῖ.</TextUnit>
    <TextUnit id="1290" loc="1295">λέλαμπεν ̓́Ιλιος, Περ-</TextUnit>
    <TextUnit id="1291" loc="1296">γάμων τε πυρὶ καταίθεται τέραμνα</TextUnit>
    <TextUnit id="1292" loc="1297">καὶ πόλις ἄκρα τε τειχέων.</TextUnit>
    <TextUnit id="1293" loc="1298">πτέρυγι δὲ καπνὸς ὥς τις οὐ-</TextUnit>
    <TextUnit id="1294" loc="1299">ρανίᾳ πεσοῦσα δορὶ καταφθίνει γᾶ.</TextUnit>
    <TextUnit id="1295" loc="1300">μαλερὰ μέλαθρα πυρὶ κατάδρομα</TextUnit>
    <TextUnit id="1296" loc="1301">δαί̈ῳ τε λόγχᾳ.</TextUnit>
    <TextUnit id="1297" loc="1302">ἰὼ γᾶ τρόφιμε τῶν ἐμῶν τέκνων.</TextUnit>
    <TextUnit id="1298" loc="1303">ἓ ἕ.</TextUnit>
    <TextUnit id="1299" loc="1304">ὦ τέκνα, κλύετε, μάθετε ματρὸς αὐδάν.</TextUnit>
    <TextUnit id="1300" loc="1305">ἰαλέμῳ τοὺς θανόντας ἀπύεις.</TextUnit>
    <TextUnit id="1301" loc="1305">γεραιά γ' ἐς πέδον τιθεῖσα μέλεα καὶ</TextUnit>
    <TextUnit id="1302" loc="1306">χερσὶ γαῖαν κτυποῦσα δισσαῖς.</TextUnit>
    <TextUnit id="1303" loc="1307">διάδοχά σοι γόνυ τίθημι γαίᾳ</TextUnit>
    <TextUnit id="1304" loc="1308">τοὺς ἐμοὺς καλοῦσα νέρθεν</TextUnit>
    <TextUnit id="1305" loc="1309">ἀθλίους ἀκοίτας.</TextUnit>
    <TextUnit id="1306" loc="1310">ἀγόμεθα φερόμεθ'   ἄλγος ἄλγος βοᾷς.</TextUnit>
    <TextUnit id="1307" loc="1311">δούλειον ὑπὸ μέλαθρον.  ἐκ πάτρας γ' ἐμᾶς.</TextUnit>
    <TextUnit id="1308" loc="1312">ἰώ.</TextUnit>
    <TextUnit id="1309" loc="1313">Πρίαμε Πρίαμε, σὺ μὲν ὀλόμενος</TextUnit>
    <TextUnit id="1310" loc="1314">ἄταφος ἄφιλος</TextUnit>
    <TextUnit id="1311" loc="1315">ἄτας ἐμᾶς ἄιστος εἶ.</TextUnit>
    <TextUnit id="1312" loc="1315">μέλας γὰρ ὄσσε κατεκάλυψε</TextUnit>
    <TextUnit id="1313" loc="1316">θάνατος ὅσιος ἀνοσίαις σφαγαῖσιν.</TextUnit>
    <TextUnit id="1314" loc="1317">ἰὼ θεῶν μέλαθρα καὶ πόλις φίλα,</TextUnit>
    <TextUnit id="1315" loc="1318">ἓ ἕ.</TextUnit>
    <TextUnit id="1316" loc="1319">τὰν φόνιον ἔχετε φλόγα δορός τε λόγχαν.</TextUnit>
    <TextUnit id="1317" loc="1320">τάχ' ἐς φίλαν γᾶν πεσεῖσθ' ἀνώνυμοι.</TextUnit>
    <TextUnit id="1318" loc="1320">κόνις δ' ἴσα καπνῷ πτέρυγι πρὸς αἰθέρα</TextUnit>
    <TextUnit id="1319" loc="1321">ᾆστον οἴκων ἐμῶν με θήσει.</TextUnit>
    <TextUnit id="1320" loc="1322">ὄνομα δὲ γᾶς ἀφανὲς εἶσιν: ἄλλᾳ δ'</TextUnit>
    <TextUnit id="1321" loc="1323">ἄλλο φροῦδον, οὐδ' ἔτ' ἔστιν</TextUnit>
    <TextUnit id="1322" loc="1324">ἁ τάλαινα Τροία.</TextUnit>
    <TextUnit id="1323" loc="1325">ἐμάθετ', ἐκλύετε;  Περγάμων γε κτύπον.</TextUnit>
    <TextUnit id="1324" loc="1326">ἔνοσις ἅπασαν ἔνοσις   ἐπικλύσει πόλιν.</TextUnit>
    <TextUnit id="1325" loc="1327">ἰώ:</TextUnit>
    <TextUnit id="1326" loc="1328">τρομερὰ μέλεα, φέρετ' ἐμὸν ἴχνος:</TextUnit>
    <TextUnit id="1327" loc="1329">ἴτ' ἐπί, τάλανα,</TextUnit>
    <TextUnit id="1328" loc="1330">δούλειον ἁμέραν βίου.</TextUnit>
    <TextUnit id="1329" loc="1331">ἰὼ τάλαινα πόλις: ὅμως δὲ</TextUnit>
    <TextUnit id="1330" loc="1332">πρόφερε πόδα σὸν ἐπὶ πλάτας ̓Αχαιῶν.</TextUnit>
  </Text>
</TessDocument>
