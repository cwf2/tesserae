<?xml version="1.0" encoding="UTF-8"?>
<TessDocument id="euripides.alcestis">
  <Metadata>
    <Author>euripides</Author>
    <Display>Alcestis</Display>
    <Abbr>eur. alc.</Abbr>
    <Lang>grc</Lang>
    <Prose>0</Prose>
    <PrintSource>David Kovacs, Euripides, with an English translation by David Kovacs. Cambridge: Harvard University Press, forthcoming.</PrintSource>
    <DigitalSourceDisplay>Perseus</DigitalSourceDisplay>
    <DigitalSourceURL>http://www.perseus.tufts.edu/hopper/text?doc=Perseus%3atext%3a1999.01.0087</DigitalSourceURL>
    <AddedBy>Tony R. Waleszczak &amp; Jessica Micceri</AddedBy>
    <URI>urn:cts:greekLit:tlg0006.tlg002.perseus-grc1</URI>
  </Metadata>
  <Text>
    <TextUnit id="0" loc="1">̓͂Ω δώματ' ̓Αδμήτει', ἐν οἷς ἔτλην ἐγὼ</TextUnit>
    <TextUnit id="1" loc="2">θῆσσαν τράπεζαν αἰνέσαι θεός περ ὤν.</TextUnit>
    <TextUnit id="2" loc="3">Ζεὺς γὰρ κατακτὰς παῖδα τὸν ἐμὸν αἴτιος</TextUnit>
    <TextUnit id="3" loc="4">̓Ασκληπιόν, στέρνοισιν ἐμβαλὼν φλόγα:</TextUnit>
    <TextUnit id="4" loc="5">οὗ δὴ χολωθεὶς τέκτονας Δίου πυρὸς</TextUnit>
    <TextUnit id="5" loc="6">κτείνω Κύκλωπας: καί με θητεύειν πατὴρ</TextUnit>
    <TextUnit id="6" loc="7">θνητῷ παρ' ἀνδρὶ τῶνδ' ἄποιν' ἠνάγκασεν.</TextUnit>
    <TextUnit id="7" loc="8">ἐλθὼν δὲ γαῖαν τήνδ' ἐβουφόρβουν ξένῳ,</TextUnit>
    <TextUnit id="8" loc="9">καὶ τόνδ' ἔσῳζον οἶκον ἐς τόδ' ἡμέρας.</TextUnit>
    <TextUnit id="9" loc="10">ὁσίου γὰρ ἀνδρὸς ὅσιος ὢν ἐτύγχανον</TextUnit>
    <TextUnit id="10" loc="11">παιδὸς Φέρητος, ὃν θανεῖν ἐρρυσάμην,</TextUnit>
    <TextUnit id="11" loc="12">Μοίρας δολώσας: ᾔνεσαν δέ μοι θεαὶ</TextUnit>
    <TextUnit id="12" loc="13">̓́Αδμητον ̔́Αιδην τὸν παραυτίκ' ἐκφυγεῖν,</TextUnit>
    <TextUnit id="13" loc="14">ἄλλον διαλλάξαντα τοῖς κάτω νεκρόν.</TextUnit>
    <TextUnit id="14" loc="15">πάντας δ' ἐλέγξας καὶ διεξελθὼν φίλους,</TextUnit>
    <TextUnit id="15" loc="16">[πατέρα γεραιάν θ' ἥ σφ' ἔτικτε μητέρα,]</TextUnit>
    <TextUnit id="16" loc="17">οὐχ ηὗρε πλὴν γυναικὸς ὅστις ἤθελεν</TextUnit>
    <TextUnit id="17" loc="18">θανὼν πρὸ κείνου μηκέτ' εἰσορᾶν φάος:</TextUnit>
    <TextUnit id="18" loc="19">ἣ νῦν κατ' οἴκους ἐν χεροῖν βαστάζεται</TextUnit>
    <TextUnit id="19" loc="20">ψυχορραγοῦσα: τῇδε γάρ σφ' ἐν ἡμέρᾳ</TextUnit>
    <TextUnit id="20" loc="21">θανεῖν πέπρωται καὶ μεταστῆναι βίου.</TextUnit>
    <TextUnit id="21" loc="22">ἐγὼ δέ, μὴ μίασμά μ' ἐν δόμοις κίχῃ,</TextUnit>
    <TextUnit id="22" loc="23">λείπω μελάθρων τῶνδε φιλτάτην στέγην.</TextUnit>
    <TextUnit id="23" loc="24">ἤδη δὲ τόνδε Θάνατον εἰσορῶ πέλας,</TextUnit>
    <TextUnit id="24" loc="25">ἱερέα θανόντων, ὅς νιν εἰς ̔́Αιδου δόμους</TextUnit>
    <TextUnit id="25" loc="26">μέλλει κατάξειν: συμμέτρως δ' ἀφίκετο,</TextUnit>
    <TextUnit id="26" loc="27">φρουρῶν τόδ' ἦμαρ ᾧ θανεῖν αὐτὴν χρεών.</TextUnit>
    <TextUnit id="27" loc="28">ἆ ἆ:</TextUnit>
    <TextUnit id="28" loc="29">τί σὺ πρὸς μελάθροις; τί σὺ τῇδε πολεῖς,</TextUnit>
    <TextUnit id="29" loc="30">Φοῖβ'; ἀδικεῖς αὖ τιμὰς ἐνέρων</TextUnit>
    <TextUnit id="30" loc="31">ἀφοριζόμενος καὶ καταπαύων;</TextUnit>
    <TextUnit id="31" loc="32">οὐκ ἤρκεσέ σοι μόρον ̓Αδμήτου</TextUnit>
    <TextUnit id="32" loc="33">διακωλῦσαι, Μοίρας δολίῳ</TextUnit>
    <TextUnit id="33" loc="34">σφήλαντι τέχνῃ; νῦν δ' ἐπὶ τῇδ' αὖ</TextUnit>
    <TextUnit id="34" loc="35">χέρα τοξήρη φρουρεῖς ὁπλίσας,</TextUnit>
    <TextUnit id="35" loc="36">ἣ τόδ' ὑπέστη, πόσιν ἐκλύσας'</TextUnit>
    <TextUnit id="36" loc="37">αὐτὴ προθανεῖν Πελίου παῖς;</TextUnit>
    <TextUnit id="37" loc="38">θάρσει: δίκην τοι καὶ λόγους κεδνοὺς ἔχω.</TextUnit>
    <TextUnit id="38" loc="39">τί δῆτα τόξων ἔργον, εἰ δίκην ἔχεις;</TextUnit>
    <TextUnit id="39" loc="40">σύνηθες αἰεὶ ταῦτα βαστάζειν ἐμοί.</TextUnit>
    <TextUnit id="40" loc="41">καὶ τοῖσδέ γ' οἴκοις ἐκδίκως προσωφελεῖν.</TextUnit>
    <TextUnit id="41" loc="42">φίλου γὰρ ἀνδρὸς συμφοραῖς βαρύνομαι.</TextUnit>
    <TextUnit id="42" loc="43">καὶ νοσφιεῖς με τοῦδε δευτέρου νεκροῦ;</TextUnit>
    <TextUnit id="43" loc="44">ἀλλ' οὐδ' ἐκεῖνον πρὸς βίαν ς' ἀφειλόμην.</TextUnit>
    <TextUnit id="44" loc="45">πῶς οὖν ὑπὲρ γῆς ἐστι κοὐ κάτω χθονός;</TextUnit>
    <TextUnit id="45" loc="46">δάμαρτ' ἀμείψας, ἣν σὺ νῦν ἥκεις μέτα.</TextUnit>
    <TextUnit id="46" loc="47">κἀπάξομαί γε νερτέραν ὑπὸ χθόνα.</TextUnit>
    <TextUnit id="47" loc="48">λαβὼν ἴθ': οὐ γὰρ οἶδ' ἂν εἰ πείσαιμί σε.</TextUnit>
    <TextUnit id="48" loc="49">κτείνειν γ' ὃν ἂν χρῇ; τοῦτο γὰρ τετάγμεθα.</TextUnit>
    <TextUnit id="49" loc="50">οὔκ, ἀλλὰ τοῖς μέλλουσι θάνατον ἀμβαλεῖν.</TextUnit>
    <TextUnit id="50" loc="51">ἔχω λόγον δὴ καὶ προθυμίαν σέθεν.</TextUnit>
    <TextUnit id="51" loc="52">ἔστ' οὖν ὅπως ̓́Αλκηστις ἐς γῆρας μόλοι;</TextUnit>
    <TextUnit id="52" loc="53">οὐκ ἔστι: τιμαῖς κἀμὲ τέρπεσθαι δόκει.</TextUnit>
    <TextUnit id="53" loc="54">οὔτοι πλέον γ' ἂν ἢ μίαν ψυχὴν λάβοις.</TextUnit>
    <TextUnit id="54" loc="55">νέων φθινόντων μεῖζον ἄρνυμαι γέρας.</TextUnit>
    <TextUnit id="55" loc="56">κἂν γραῦς ὄληται, πλουσίως ταφήσεται.</TextUnit>
    <TextUnit id="56" loc="57">πρὸς τῶν ἐχόντων, Φοῖβε, τὸν νόμον τίθης.</TextUnit>
    <TextUnit id="57" loc="58">πῶς εἶπας; ἀλλ' ἦ καὶ σοφὸς λέληθας ὤν;</TextUnit>
    <TextUnit id="58" loc="59">ὠνοῖντ' ἂν οἷς πάρεστι γηραιοὶ θανεῖν.</TextUnit>
    <TextUnit id="59" loc="60">οὔκουν δοκεῖ σοι τήνδε μοι δοῦναι χάριν.</TextUnit>
    <TextUnit id="60" loc="61">οὐ δῆτ': ἐπίστασαι δὲ τοὺς ἐμοὺς τρόπους.</TextUnit>
    <TextUnit id="61" loc="62">ἐχθρούς γε θνητοῖς καὶ θεοῖς στυγουμένους.</TextUnit>
    <TextUnit id="62" loc="63">οὐκ ἂν δύναιο πάντ' ἔχειν ἃ μή σε δεῖ.</TextUnit>
    <TextUnit id="63" loc="64">ἦ μὴν σὺ παύσῃ καίπερ ὠμὸς ὢν ἄγαν:</TextUnit>
    <TextUnit id="64" loc="65">τοῖος Φέρητος εἶσι πρὸς δόμους ἀνὴρ</TextUnit>
    <TextUnit id="65" loc="66">Εὐρυσθέως πέμψαντος ἵππειον μετὰ</TextUnit>
    <TextUnit id="66" loc="67">ὄχημα Θρῄκης ἐκ τόπων δυσχειμέρων,</TextUnit>
    <TextUnit id="67" loc="68">ὃς δὴ ξενωθεὶς τοῖσδ' ἐν ̓Αδμήτου δόμοις</TextUnit>
    <TextUnit id="68" loc="69">βίᾳ γυναῖκα τήνδε ς' ἐξαιρήσεται.</TextUnit>
    <TextUnit id="69" loc="70">κοὔθ' ἡ παρ' ἡμῶν σοι γενήσεται χάρις</TextUnit>
    <TextUnit id="70" loc="71">δράσεις θ' ὁμοίως ταῦτ', ἀπεχθήσῃ τ' ἐμοί.</TextUnit>
    <TextUnit id="71" loc="72">πόλλ' ἂν σὺ λέξας οὐδὲν ἂν πλέον λάβοις:</TextUnit>
    <TextUnit id="72" loc="73">ἡ δ' οὖν γυνὴ κάτεισιν εἰς ̔́Αιδου δόμους.</TextUnit>
    <TextUnit id="73" loc="74">στείχω δ' ἐπ' αὐτὴν ὡς κατάρξωμαι ξίφει:</TextUnit>
    <TextUnit id="74" loc="75">ἱερὸς γὰρ οὗτος τῶν κατὰ χθονὸς θεῶν</TextUnit>
    <TextUnit id="75" loc="76">ὅτου τόδ' ἔγχος κρατὸς ἁγνίσῃ τρίχα.</TextUnit>
    <TextUnit id="76" loc="77">τί ποθ' ἡσυχία πρόσθεν μελάθρων;</TextUnit>
    <TextUnit id="77" loc="78">τί σεσίγηται δόμος ̓Αδμήτου;</TextUnit>
    <TextUnit id="78" loc="79">ἀλλ' οὐδὲ φίλων πέλας &amp;λτ;ἔστ'&amp;γτ; οὐδείς,</TextUnit>
    <TextUnit id="79" loc="80">ὅστις ἂν εἴποι πότερον φθιμένην</TextUnit>
    <TextUnit id="80" loc="81">χρὴ βασίλειαν πενθεῖν ἢ ζῶς'</TextUnit>
    <TextUnit id="81" loc="82">ἔτι φῶς λεύσσει Πελίου τόδε παῖς</TextUnit>
    <TextUnit id="82" loc="83">̓́Αλκηστις, ἐμοὶ πᾶσί τ' ἀρίστη</TextUnit>
    <TextUnit id="83" loc="84">δόξασα γυνὴ</TextUnit>
    <TextUnit id="84" loc="85">πόσιν εἰς αὑτῆς γεγενῆσθαι.</TextUnit>
    <TextUnit id="85" loc="86">κλύει τις ἢ στεναγμὸν ἢ</TextUnit>
    <TextUnit id="86" loc="87">χειρῶν κτύπον κατὰ στέγας</TextUnit>
    <TextUnit id="87" loc="88">ἢ γόον ὡς πεπραγμένων;</TextUnit>
    <TextUnit id="88" loc="89">οὐ μὰν οὐδέ τις ἀμφιπόλων</TextUnit>
    <TextUnit id="89" loc="90">στατίζεται ἀμφὶ πύλας.</TextUnit>
    <TextUnit id="90" loc="91">εἰ γὰρ μετακοίμιος ἄτας,</TextUnit>
    <TextUnit id="91" loc="92">ὦ Παιάν, φανείης.</TextUnit>
    <TextUnit id="92" loc="93">οὔ τἂν φθιμένας γ' ἐσιώπων.</TextUnit>
    <TextUnit id="93" loc="94">οὐ γὰρ δήπου</TextUnit>
    <TextUnit id="94" loc="95">φροῦδός γε δόμων νέκυς ἤδη.</TextUnit>
    <TextUnit id="95" loc="95">— πόθεν; οὐκ αὐχῶ. τί σε θαρσύνει;</TextUnit>
    <TextUnit id="96" loc="96">— πῶς ἂν ἔρημον τάφον ̓́Αδμητος</TextUnit>
    <TextUnit id="97" loc="97">κεδνῆς ἂν ἔπραξε γυναικός;</TextUnit>
    <TextUnit id="98" loc="98">πυλῶν πάροιθε δ' οὐχ ὁρῶ</TextUnit>
    <TextUnit id="99" loc="99">πηγαῖον ὡς νομίζεται</TextUnit>
    <TextUnit id="100" loc="100">χέρνιβ' ἐπὶ φθιτῶν πύλαις.</TextUnit>
    <TextUnit id="101" loc="101">χαίτα τ' οὔτις ἐπὶ προθύροις</TextUnit>
    <TextUnit id="102" loc="102">τομαῖος, ὃ δὴ νεκύων</TextUnit>
    <TextUnit id="103" loc="103">πένθει πρέπει, †οὐδὲ νεολαία†</TextUnit>
    <TextUnit id="104" loc="104">δουπεῖ χεὶρ γυναικῶν.</TextUnit>
    <TextUnit id="105" loc="105">καὶ μὰν τόδε κύριον ἦμαρ . . .</TextUnit>
    <TextUnit id="106" loc="106">τί τόδ' αὐδάσεις;</TextUnit>
    <TextUnit id="107" loc="107">ᾧ χρή σφε μολεῖν κατὰ γαίας.</TextUnit>
    <TextUnit id="108" loc="108">— ἔθιγες ψυχῆς, ἔθιγες δὲ φρενῶν.</TextUnit>
    <TextUnit id="109" loc="109">— χρὴ τῶν ἀγαθῶν διακναιομένων</TextUnit>
    <TextUnit id="110" loc="110">πενθεῖν ὅστις</TextUnit>
    <TextUnit id="111" loc="111">χρηστὸς ἀπ' ἀρχῆς νενόμισται.</TextUnit>
    <TextUnit id="112" loc="112">ἀλλ' οὐδὲ ναυκληρίαν</TextUnit>
    <TextUnit id="113" loc="113">ἔσθ' ὅποι τις αἴας</TextUnit>
    <TextUnit id="114" loc="114">στείλας, ἢ Λυκίαν</TextUnit>
    <TextUnit id="115" loc="115">εἴτ' ἐφ' ἕδρας ἀνύδρους ̓Αμμωνιάδας,</TextUnit>
    <TextUnit id="116" loc="116">δυστάνου παραλύσαι</TextUnit>
    <TextUnit id="117" loc="117">ψυχάν: μόρος γὰρ ἀπότομος</TextUnit>
    <TextUnit id="118" loc="118">πλάθει. θεῶν δ' ἐπ' ἐσχάραν</TextUnit>
    <TextUnit id="119" loc="120">οὐκέτ' ἔχω τίνα μηλοθύταν πορευθῶ.</TextUnit>
    <TextUnit id="120" loc="121">μόνος δ' ἄν, εἰ φῶς τόδ' ἦν</TextUnit>
    <TextUnit id="121" loc="122">ὄμμασιν δεδορκὼς</TextUnit>
    <TextUnit id="122" loc="123">Φοίβου παῖς, προλιπεῖν</TextUnit>
    <TextUnit id="123" loc="125">ἦνεν ἕδρας σκοτίους ̔́Αιδα τε πύλας:</TextUnit>
    <TextUnit id="124" loc="126">δμαθέντας γὰρ ἀνίστα,</TextUnit>
    <TextUnit id="125" loc="127">πρὶν αὐτὸν εἷλε διόβολον</TextUnit>
    <TextUnit id="126" loc="128">πλῆκτρον πυρὸς κεραυνίου.</TextUnit>
    <TextUnit id="127" loc="130">νῦν δὲ βίου τίν' ἔτ' ἐλπίδα προσδέχωμαι;</TextUnit>
    <TextUnit id="128" loc="131">[πάντα γὰρ ἤδη †τετέλεσται βασιλεῦσιν†,</TextUnit>
    <TextUnit id="129" loc="132">πάντων δὲ θεῶν ἐπὶ βωμοῖς</TextUnit>
    <TextUnit id="130" loc="133">αἱμόρραντοι θυσίαι πλήρεις,</TextUnit>
    <TextUnit id="131" loc="135">οὐδ' ἔστι κακῶν ἄκος οὐδέν.]</TextUnit>
    <TextUnit id="132" loc="136">ἀλλ' ἥδ' ὀπαδῶν ἐκ δόμων τις ἔρχεται</TextUnit>
    <TextUnit id="133" loc="137">δακρυρροοῦσα: τίνα τύχην ἀκούσομαι;</TextUnit>
    <TextUnit id="134" loc="138">πενθεῖν μέν, εἴ τι δεσπόταισι τυγχάνει,</TextUnit>
    <TextUnit id="135" loc="139">συγγνωστόν: εἰ δ' ἔτ' ἐστὶν ἔμψυχος γυνὴ</TextUnit>
    <TextUnit id="136" loc="140">εἴτ' οὖν ὄλωλεν εἰδέναι βουλοίμεθ' ἄν.</TextUnit>
    <TextUnit id="137" loc="141">καὶ ζῶσαν εἰπεῖν καὶ θανοῦσαν ἔστι σοι.</TextUnit>
    <TextUnit id="138" loc="142">καὶ πῶς ἂν αὑτὸς κατθάνοι τε καὶ βλέποι;</TextUnit>
    <TextUnit id="139" loc="143">ἤδη προνωπής ἐστι καὶ ψυχορραγεῖ.</TextUnit>
    <TextUnit id="140" loc="146">ἐλπὶς μὲν οὐκέτ' ἐστὶ σῴζεσθαι βίον;</TextUnit>
    <TextUnit id="141" loc="147">πεπρωμένη γὰρ ἡμέρα βιάζεται.</TextUnit>
    <TextUnit id="142" loc="148">οὔκουν ἐπ' αὐτῇ πράσσεται τὰ πρόσφορα;</TextUnit>
    <TextUnit id="143" loc="149">κόσμος γ' ἕτοιμος, ᾧ σφε συνθάψει πόσις.</TextUnit>
    <TextUnit id="144" loc="144">ὦ τλῆμον, οἵας οἷος ὢν ἁμαρτάνεις.</TextUnit>
    <TextUnit id="145" loc="145">οὔπω τόδ' οἶδε δεσπότης, πρὶν ἂν πάθῃ.</TextUnit>
    <TextUnit id="146" loc="150">ἴστω νυν εὐκλεής γε κατθανουμένη</TextUnit>
    <TextUnit id="147" loc="151">γυνή τ' ἀρίστη τῶν ὑφ' ἡλίῳ μακρῷ.</TextUnit>
    <TextUnit id="148" loc="152">πῶς δ' οὐκ ἀρίστη; τίς δ' ἐναντιώσεται;</TextUnit>
    <TextUnit id="149" loc="153">τί χρὴ λεγέσθαι τὴν ὑπερβεβλημένην</TextUnit>
    <TextUnit id="150" loc="154">γυναῖκα; πῶς δ' ἂν μᾶλλον ἐνδείξαιτό τις</TextUnit>
    <TextUnit id="151" loc="155">πόσιν προτιμῶς' ἢ θέλους' ὑπερθανεῖν;</TextUnit>
    <TextUnit id="152" loc="156">καὶ ταῦτα μὲν δὴ πᾶς' ἐπίσταται πόλις:</TextUnit>
    <TextUnit id="153" loc="157">ἃ δ' ἐν δόμοις ἔδρασε θαυμάσῃ κλύων.</TextUnit>
    <TextUnit id="154" loc="158">ἐπεὶ γὰρ ᾔσθεθ' ἡμέραν τὴν κυρίαν</TextUnit>
    <TextUnit id="155" loc="159">ἥκουσαν, ὕδασι ποταμίοις λευκὸν χρόα</TextUnit>
    <TextUnit id="156" loc="160">ἐλούσατ', ἐκ δ' ἑλοῦσα κεδρίνων δόμων</TextUnit>
    <TextUnit id="157" loc="161">ἐσθῆτα κόσμον τ' εὐπρεπῶς ἠσκήσατο,</TextUnit>
    <TextUnit id="158" loc="162">καὶ στᾶσα πρόσθεν ̔Εστίας κατηύξατο:</TextUnit>
    <TextUnit id="159" loc="163">Δέσποιν', ἐγὼ γὰρ ἔρχομαι κατὰ χθονός,</TextUnit>
    <TextUnit id="160" loc="164">πανύστατόν σε προσπίτνους' αἰτήσομαι,</TextUnit>
    <TextUnit id="161" loc="165">τέκν' ὀρφανεῦσαι τἀμά: καὶ τῷ μὲν φίλην</TextUnit>
    <TextUnit id="162" loc="166">σύζευξον ἄλοχον, τῇ δὲ γενναῖον πόσιν:</TextUnit>
    <TextUnit id="163" loc="167">μηδ' ὥσπερ αὐτῶν ἡ τεκοῦς' ἀπόλλυμαι</TextUnit>
    <TextUnit id="164" loc="168">θανεῖν ἀώρους παῖδας, ἀλλ' εὐδαίμονας</TextUnit>
    <TextUnit id="165" loc="169">ἐν γῇ πατρῴᾳ τερπνὸν ἐκπλῆσαι βίον.</TextUnit>
    <TextUnit id="166" loc="170">πάντας δὲ βωμούς, οἳ κατ' ̓Αδμήτου δόμους,</TextUnit>
    <TextUnit id="167" loc="171">προσῆλθε κἀξέστεψε καὶ προσηύξατο,</TextUnit>
    <TextUnit id="168" loc="172">πτόρθων ἀποσχίζουσα μυρσίνης φόβην,</TextUnit>
    <TextUnit id="169" loc="173">ἄκλαυτος ἀστένακτος, οὐδὲ τοὐπιὸν</TextUnit>
    <TextUnit id="170" loc="174">κακὸν μεθίστη χρωτὸς εὐειδῆ φύσιν.</TextUnit>
    <TextUnit id="171" loc="175">κἄπειτα θάλαμον ἐσπεσοῦσα καὶ λέχος</TextUnit>
    <TextUnit id="172" loc="176">ἐνταῦθα δὴ 'δάκρυσε καὶ λέγει τάδε:</TextUnit>
    <TextUnit id="173" loc="177">̓͂Ω λέκτρον, ἔνθα παρθένει' ἔλυς' ἐγὼ</TextUnit>
    <TextUnit id="174" loc="178">κορεύματ' ἐκ τοῦδ' ἀνδρός, οὗ θνῄσκω πάρος,</TextUnit>
    <TextUnit id="175" loc="179">χαῖρ': οὐ γὰρ ἐχθαίρω ς': ἀπώλεσας δέ με</TextUnit>
    <TextUnit id="176" loc="180">μόνον: προδοῦναι γάρ ς' ὀκνοῦσα καὶ πόσιν</TextUnit>
    <TextUnit id="177" loc="181">θνῄσκω. σὲ δ' ἄλλη τις γυνὴ κεκτήσεται,</TextUnit>
    <TextUnit id="178" loc="182">σώφρων μὲν οὐκ ἂν μᾶλλον, εὐτυχὴς δ' ἴσως.</TextUnit>
    <TextUnit id="179" loc="183">κυνεῖ δὲ προσπίτνουσα, πᾶν δὲ δέμνιον</TextUnit>
    <TextUnit id="180" loc="184">ὀφθαλμοτέγκτῳ δεύεται πλημμυρίδι.</TextUnit>
    <TextUnit id="181" loc="185">ἐπεὶ δὲ πολλῶν δακρύων εἶχεν κόρον,</TextUnit>
    <TextUnit id="182" loc="186">στείχει προνωπὴς ἐκπεσοῦσα δεμνίων,</TextUnit>
    <TextUnit id="183" loc="187">καὶ πολλὰ θαλάμων ἐξιοῦς' ἐπεστράφη</TextUnit>
    <TextUnit id="184" loc="188">κἄρριψεν αὑτὴν αὖθις ἐς κοίτην πάλιν.</TextUnit>
    <TextUnit id="185" loc="189">παῖδες δὲ πέπλων μητρὸς ἐξηρτημένοι</TextUnit>
    <TextUnit id="186" loc="190">ἔκλαιον: ἡ δὲ λαμβάνους' ἐς ἀγκάλας</TextUnit>
    <TextUnit id="187" loc="191">ἠσπάζετ' ἄλλοτ' ἄλλον ὡς θανουμένη.</TextUnit>
    <TextUnit id="188" loc="192">πάντες δ' ἔκλαιον οἰκέται κατὰ στέγας</TextUnit>
    <TextUnit id="189" loc="193">δέσποιναν οἰκτίροντες, ἡ δὲ δεξιὰν</TextUnit>
    <TextUnit id="190" loc="194">προύτειν' ἑκάστῳ, κοὔτις ἦν οὕτω κακὸς</TextUnit>
    <TextUnit id="191" loc="195">ὃν οὐ προσεῖπε καὶ προσερρήθη πάλιν.</TextUnit>
    <TextUnit id="192" loc="196">τοιαῦτ' ἐν οἴκοις ἐστὶν ̓Αδμήτου κακά.</TextUnit>
    <TextUnit id="193" loc="197">καὶ κατθανών τἂν ᾤχετ', ἐκφυγὼν δ' ἔχει</TextUnit>
    <TextUnit id="194" loc="198">τοσοῦτον ἄλγος, οὔποθ' οὗ λελήσεται.</TextUnit>
    <TextUnit id="195" loc="199">ἦ που στενάζει τοισίδ' ̓́Αδμητος κακοῖς,</TextUnit>
    <TextUnit id="196" loc="200">ἐσθλῆς γυναικὸς εἰ στερηθῆναί σφε χρή;</TextUnit>
    <TextUnit id="197" loc="201">κλαίει γ' ἄκοιτιν ἐν χεροῖν φίλην ἔχων,</TextUnit>
    <TextUnit id="198" loc="202">καὶ μὴ προδοῦναι λίσσεται, τἀμήχανα</TextUnit>
    <TextUnit id="199" loc="203">ζητῶν: φθίνει γὰρ καὶ μαραίνεται νόσῳ.</TextUnit>
    <TextUnit id="200" loc="204">παρειμένη δέ, χειρὸς ἄθλιον βάρος,</TextUnit>
    <TextUnit id="201" loc="205">&amp;λτ;κεῖται, τὸ σῶμα δ' οὐκέτ' ὀρθῶσαι σθένει.&amp;γτ;</TextUnit>
    <TextUnit id="202" loc="205">ὅμως δέ, καίπερ σμικρὸν ἐμπνέους' ἔτι,</TextUnit>
    <TextUnit id="203" loc="206">βλέψαι πρὸς αὐγὰς βούλεται τὰς ἡλίου</TextUnit>
    <TextUnit id="204" loc="207">ὡς οὔποτ' αὖθις, ἀλλὰ νῦν πανύστατον</TextUnit>
    <TextUnit id="205" loc="208">[ἀκτῖνα κύκλον θ' ἡλίου προσόψεται].</TextUnit>
    <TextUnit id="206" loc="209">ἀλλ' εἶμι καὶ σὴν ἀγγελῶ παρουσίαν:</TextUnit>
    <TextUnit id="207" loc="210">οὐ γάρ τι πάντες εὖ φρονοῦσι κοιράνοις,</TextUnit>
    <TextUnit id="208" loc="211">ὥστ' ἐν κακοῖσιν εὐμενεῖς παρεστάναι:</TextUnit>
    <TextUnit id="209" loc="212">σὺ δ' εἶ παλαιὸς δεσπόταις ἐμοῖς φίλος.</TextUnit>
    <TextUnit id="210" loc="213">ἰὼ Ζεῦ, τίς ἂν πᾷ πόρος κακῶν</TextUnit>
    <TextUnit id="211" loc="214">γένοιτο καὶ λύσις τύχας</TextUnit>
    <TextUnit id="212" loc="215">ἃ πάρεστι κοιράνοις;</TextUnit>
    <TextUnit id="213" loc="215">&amp;λτ;αἰαῖ&amp;γτ;: εἶσί τις; ἦ</TextUnit>
    <TextUnit id="214" loc="216">τέμω τρίχα, καὶ μέλανα</TextUnit>
    <TextUnit id="215" loc="217">στολμὸν πέπλων ἀμφιβαλώμεθ' ἤδη;</TextUnit>
    <TextUnit id="216" loc="218">δῆλα μέν, φίλοι, δῆλά γ', ἀλλ' ὅμως</TextUnit>
    <TextUnit id="217" loc="219">θεοῖσιν εὐχώμεσθα: θεῶν δύναμις μεγίστα.</TextUnit>
    <TextUnit id="218" loc="220">ὦναξ Παιάν,</TextUnit>
    <TextUnit id="219" loc="221">ἔξευρε μηχανάν τιν' ̓Αδμήτῳ κακῶν.</TextUnit>
    <TextUnit id="220" loc="222">πόριζε δὴ πόριζε: καὶ</TextUnit>
    <TextUnit id="221" loc="223">πάρος γάρ &amp;λτ;τι&amp;γτ; τῷδ' ἐφηῦρες καὶ νῦν</TextUnit>
    <TextUnit id="222" loc="224">λυτήριος ἐκ θανάτου</TextUnit>
    <TextUnit id="223" loc="225">γενοῦ, φόνιον δ' ἀπόπαυσον ̔́Αιδαν.</TextUnit>
    <TextUnit id="224" loc="226">παπαῖ &amp;λτ;φεῦ, παπαῖ φεῦ: ἰὼ ἰώ,&amp;γτ;</TextUnit>
    <TextUnit id="225" loc="227">ὦ παῖ Φέρητος, οἷ' ἔπρα-</TextUnit>
    <TextUnit id="226" loc="228">ξας δάμαρτος σᾶς στερείς.</TextUnit>
    <TextUnit id="227" loc="229">αἰαῖ: ἄξια καὶ</TextUnit>
    <TextUnit id="228" loc="230">σφαγᾶς τάδε, καὶ πλέον ἢ</TextUnit>
    <TextUnit id="229" loc="231">βρόχῳ δέραν οὐρανίῳ πελάσσαι.</TextUnit>
    <TextUnit id="230" loc="230">τὰν γὰρ οὐ φίλαν ἀλλὰ φιλτάταν</TextUnit>
    <TextUnit id="231" loc="231">γυναῖκα κατθανοῦσαν ἐν ἄματι τῷδ' ἐπόψῃ.</TextUnit>
    <TextUnit id="232" loc="232">ἰδοὺ ἰδού,</TextUnit>
    <TextUnit id="233" loc="233">ἅδ' ἐκ δόμων δὴ καὶ πόσις πορεύεται.</TextUnit>
    <TextUnit id="234" loc="234">βόασον ὦ στέναξον ὦ</TextUnit>
    <TextUnit id="235" loc="235">Φεραία χθών, τὰν ἀρίσταν &amp;λτ;πασᾶν&amp;γτ;</TextUnit>
    <TextUnit id="236" loc="236">γυναῖκα μαραινομέναν</TextUnit>
    <TextUnit id="237" loc="237">νόσῳ κατὰ γᾶς χθόνιον παρ' ̔́Αιδαν.</TextUnit>
    <TextUnit id="238" loc="238">οὔποτε φήσω γάμον εὐφραίνειν</TextUnit>
    <TextUnit id="239" loc="239">πλέον ἢ λυπεῖν, τοῖς τε πάροιθεν</TextUnit>
    <TextUnit id="240" loc="240">τεκμαιρόμενος καὶ τάσδε τύχας</TextUnit>
    <TextUnit id="241" loc="241">λεύσσων βασιλέως, ὅστις ἀρίστης</TextUnit>
    <TextUnit id="242" loc="242">ἀπλακὼν ἀλόχου τῆσδ' ἀβίωτον</TextUnit>
    <TextUnit id="243" loc="243">τὸν ἔπειτα χρόνον βιοτεύσει.</TextUnit>
    <TextUnit id="244" loc="244">̔́Αλιε καὶ φάος ἁμέρας</TextUnit>
    <TextUnit id="245" loc="245">οὐράνιαί τε δῖναι νεφέλας δρομαίου</TextUnit>
    <TextUnit id="246" loc="246">ὁρᾷ σὲ κἀμέ, δύο κακῶς πεπραγότας,</TextUnit>
    <TextUnit id="247" loc="247">οὐδὲν θεοὺς δράσαντας ἀνθ' ὅτου θανῇ.</TextUnit>
    <TextUnit id="248" loc="248">γαῖά τε καὶ μελάθρων στέγαι</TextUnit>
    <TextUnit id="249" loc="249">νυμφίδιοί τε κοῖται πατρίας ̓Ιωλκοῦ.</TextUnit>
    <TextUnit id="250" loc="250">ἔπαιρε σαυτήν, ὦ τάλαινα, μὴ προδῷς:</TextUnit>
    <TextUnit id="251" loc="251">λίσσου δὲ τοὺς κρατοῦντας οἰκτῖραι θεούς.</TextUnit>
    <TextUnit id="252" loc="252">ὁρῶ δίκωπον ὁρῶ σκάφος ἐν</TextUnit>
    <TextUnit id="253" loc="253">λίμνᾳ: νεκύων δὲ πορθμεὺς</TextUnit>
    <TextUnit id="254" loc="254">ἔχων χέρ' ἐπὶ κοντῷ Χάρων</TextUnit>
    <TextUnit id="255" loc="255">μ' ἤδη καλεῖ: Τί μέλλεις;</TextUnit>
    <TextUnit id="256" loc="256">ἐπείγου: σὺ κατείργεις. τάδε τοί</TextUnit>
    <TextUnit id="257" loc="256b">με σπερχόμενος ταχύνει.</TextUnit>
    <TextUnit id="258" loc="257">οἴμοι: πικράν γε τήνδε μοι ναυκληρίαν</TextUnit>
    <TextUnit id="259" loc="258">ἔλεξας. ὦ δύσδαιμον, οἷα πάσχομεν.</TextUnit>
    <TextUnit id="260" loc="259">ἄγει μ' ἄγει τις: ἄγει μέ τις （οὐχ</TextUnit>
    <TextUnit id="261" loc="260">ὁρᾷς;） νεκύων ἐς αὐλάν,</TextUnit>
    <TextUnit id="262" loc="261">ὑπ' ὀφρύσι κυαναυγέσι</TextUnit>
    <TextUnit id="263" loc="262">βλέπων πτερωτός ̔́Αιδας.</TextUnit>
    <TextUnit id="264" loc="263">τί ῥέξεις; ἄφες. οἵαν ὁδὸν ἁ</TextUnit>
    <TextUnit id="265" loc="263b">δειλαιοτάτα προβαίνω.</TextUnit>
    <TextUnit id="266" loc="264">οἰκτρὰν φίλοισιν, ἐκ δὲ τῶν μάλιστ' ἐμοὶ</TextUnit>
    <TextUnit id="267" loc="265">καὶ παισίν, οἷς δὴ πένθος ἐν κοινῷ τόδε.</TextUnit>
    <TextUnit id="268" loc="266">μέθετε μέθετέ μ' ἤδη:</TextUnit>
    <TextUnit id="269" loc="267">κλίνατ', οὐ σθένω ποσίν.</TextUnit>
    <TextUnit id="270" loc="268">πλησίον ̓Αί̈δας,</TextUnit>
    <TextUnit id="271" loc="269">σκότια δ' ἐπ' ὄσσοισι νὺξ ἐφέρπει.</TextUnit>
    <TextUnit id="272" loc="270">τέκνα τέκν' οὐκέτ' οὐκέτ' ἔστι δὴ σφῷν μάτηρ.</TextUnit>
    <TextUnit id="273" loc="271">χαίροντες, ὦ τέκνα, τόδε φάος ὁρῷτον.</TextUnit>
    <TextUnit id="274" loc="272">οἴμοι: τόδ' ἔπος λυπρὸν ἀκούειν</TextUnit>
    <TextUnit id="275" loc="273">καὶ παντὸς ἐμοὶ θανάτου μεῖζον.</TextUnit>
    <TextUnit id="276" loc="275">μὴ πρός σε θεῶν τλῇς με προδοῦναι,</TextUnit>
    <TextUnit id="277" loc="276">μὴ πρὸς παίδων οὓς ὀρφανιεῖς,</TextUnit>
    <TextUnit id="278" loc="276b">ἀλλ' ἄνα, τόλμα.</TextUnit>
    <TextUnit id="279" loc="277">σοῦ γὰρ φθιμένης οὐκέτ' ἂν εἴην:</TextUnit>
    <TextUnit id="280" loc="278">ἐν σοὶ δ' ἐσμὲν καὶ ζῆν καὶ μή:</TextUnit>
    <TextUnit id="281" loc="279">σὴν γὰρ φιλίαν σεβόμεσθα.</TextUnit>
    <TextUnit id="282" loc="280">̓́Αδμηθ', ὁρᾷς γὰρ τἀμὰ πράγμαθ' ὡς ἔχει,</TextUnit>
    <TextUnit id="283" loc="281">λέξαι θέλω σοι πρὶν θανεῖν ἃ βούλομαι.</TextUnit>
    <TextUnit id="284" loc="282">ἐγώ σε πρεσβεύουσα κἀντὶ τῆς ἐμῆς</TextUnit>
    <TextUnit id="285" loc="283">ψυχῆς καταστήσασα φῶς τόδ' εἰσορᾶν</TextUnit>
    <TextUnit id="286" loc="284">θνῄσκω, παρόν μοι μὴ θανεῖν ὑπὲρ σέθεν,</TextUnit>
    <TextUnit id="287" loc="285">ἀλλ' ἄνδρα τε σχεῖν Θεσσαλῶν ὃν ἤθελον</TextUnit>
    <TextUnit id="288" loc="286">καὶ δῶμα ναίειν ὄλβιον τυραννίδι.</TextUnit>
    <TextUnit id="289" loc="287">κοὐκ ἠθέλησα ζῆν ἀποσπασθεῖσα σοῦ</TextUnit>
    <TextUnit id="290" loc="288">σὺν παισὶν ὀρφανοῖσιν, οὐδ' ἐφεισάμην</TextUnit>
    <TextUnit id="291" loc="289">ἥβης, ἔχους' ἐν οἷς ἐτερπόμην ἐγώ.</TextUnit>
    <TextUnit id="292" loc="290">καίτοι ς' ὁ φύσας χἠ τεκοῦσα προύδοσαν,</TextUnit>
    <TextUnit id="293" loc="291">καλῶς μὲν αὐτοῖς †κατθανεῖν ἧκον† βίου,</TextUnit>
    <TextUnit id="294" loc="292">καλῶς δὲ σῶσαι παῖδα κεὐκλεῶς θανεῖν.</TextUnit>
    <TextUnit id="295" loc="293">μόνος γὰρ αὐτοῖς ἦσθα, κοὔτις ἐλπὶς ἦν</TextUnit>
    <TextUnit id="296" loc="294">σοῦ κατθανόντος ἄλλα φιτύσειν τέκνα.</TextUnit>
    <TextUnit id="297" loc="295">κἀγώ τ' ἂν ἔζων καὶ σὺ τὸν λοιπὸν χρόνον,</TextUnit>
    <TextUnit id="298" loc="296">κοὐκ ἂν μονωθεὶς σῆς δάμαρτος ἔστενες</TextUnit>
    <TextUnit id="299" loc="297">καὶ παῖδας ὠρφάνευες. ἀλλὰ ταῦτα μὲν</TextUnit>
    <TextUnit id="300" loc="298">θεῶν τις ἐξέπραξεν ὥσθ' οὕτως ἔχειν.</TextUnit>
    <TextUnit id="301" loc="299">εἶεν: σύ νύν μοι τῶνδ' ἀπόμνησαι χάριν:</TextUnit>
    <TextUnit id="302" loc="300">αἰτήσομαι γάρ ς' ἀξίαν μὲν οὔποτε</TextUnit>
    <TextUnit id="303" loc="301">（ψυχῆς γὰρ οὐδέν ἐστι τιμιώτερον）,</TextUnit>
    <TextUnit id="304" loc="302">δίκαια δ', ὡς φήσεις σύ: τούσδε γὰρ φιλεῖς</TextUnit>
    <TextUnit id="305" loc="303">οὐχ ἧσσον ἢ 'γὼ παῖδας, εἴπερ εὖ φρονεῖς:</TextUnit>
    <TextUnit id="306" loc="304">τούτους ἀνάσχου δεσπότας ἐμῶν δόμων</TextUnit>
    <TextUnit id="307" loc="305">καὶ μὴ 'πιγήμῃς τοῖσδε μητρυιὰν τέκνοις,</TextUnit>
    <TextUnit id="308" loc="306">ἥτις κακίων οὖς' ἐμοῦ γυνὴ φθόνῳ</TextUnit>
    <TextUnit id="309" loc="307">τοῖς σοῖσι κἀμοῖς παισὶ χεῖρα προσβαλεῖ.</TextUnit>
    <TextUnit id="310" loc="308">μὴ δῆτα δράσῃς ταῦτά γ', αἰτοῦμαί ς' ἐγώ.</TextUnit>
    <TextUnit id="311" loc="309">ἐχθρὰ γὰρ ἡ 'πιοῦσα μητρυιὰ τέκνοις</TextUnit>
    <TextUnit id="312" loc="310">τοῖς πρόσθ', ἐχίδνης οὐδὲν ἠπιωτέρα.</TextUnit>
    <TextUnit id="313" loc="311">καὶ παῖς μὲν ἄρσην πατέρ' ἔχει πύργον μέγαν</TextUnit>
    <TextUnit id="314" loc="312">[ὃν καὶ προσεῖπε καὶ προσερρήθη πάλιν]:</TextUnit>
    <TextUnit id="315" loc="313">σὺ δ', ὦ τέκνον μοι, πῶς κορευθήσῃ καλῶς;</TextUnit>
    <TextUnit id="316" loc="314">ποίας τυχοῦσα συζύγου τῷ σῷ πατρί;</TextUnit>
    <TextUnit id="317" loc="315">μή σοί τιν' αἰσχρὰν προσβαλοῦσα κληδόνα</TextUnit>
    <TextUnit id="318" loc="316">ἥβης ἐν ἀκμῇ σοὺς διαφθείρῃ γάμους.</TextUnit>
    <TextUnit id="319" loc="317">οὐ γάρ σε μήτηρ οὔτε νυμφεύσει ποτὲ</TextUnit>
    <TextUnit id="320" loc="318">οὔτ' ἐν τόκοισι σοῖσι θαρσυνεῖ, τέκνον,</TextUnit>
    <TextUnit id="321" loc="319">παροῦς', ἵν' οὐδὲν μητρὸς εὐμενέστερον.</TextUnit>
    <TextUnit id="322" loc="320">δεῖ γὰρ θανεῖν με: καὶ τόδ' οὐκ ἐς αὔριον</TextUnit>
    <TextUnit id="323" loc="321">οὐδ' ἐς τρίτην μοι †μηνὸς† ἔρχεται κακόν,</TextUnit>
    <TextUnit id="324" loc="322">ἀλλ' αὐτίκ' ἐν τοῖς οὐκέτ' οὖσι λέξομαι.</TextUnit>
    <TextUnit id="325" loc="323">χαίροντες εὐφραίνοισθε: καὶ σοὶ μέν, πόσι,</TextUnit>
    <TextUnit id="326" loc="324">γυναῖκ' ἀρίστην ἔστι κομπάσαι λαβεῖν,</TextUnit>
    <TextUnit id="327" loc="325">ὑμῖν δέ, παῖδες, μητρὸς ἐκπεφυκέναι.</TextUnit>
    <TextUnit id="328" loc="326">θάρσει: πρὸ τούτου γὰρ λέγειν οὐχ ἅζομαι:</TextUnit>
    <TextUnit id="329" loc="327">δράσει τάδ', εἴπερ μὴ φρενῶν ἁμαρτάνει.</TextUnit>
    <TextUnit id="330" loc="328">ἔσται τάδ', ἔσται, μὴ τρέσῃς: ἐπεὶ ς' ἐγὼ</TextUnit>
    <TextUnit id="331" loc="329">καὶ ζῶσαν εἶχον, καὶ θανοῦς' ἐμὴ γυνὴ</TextUnit>
    <TextUnit id="332" loc="330">μόνη κεκλήσῃ, κοὔτις ἀντὶ σοῦ ποτε</TextUnit>
    <TextUnit id="333" loc="331">τόνδ' ἄνδρα νύμφη Θεσσαλὶς προσφθέγξεται.</TextUnit>
    <TextUnit id="334" loc="332">οὐκ ἔστιν οὕτως οὔτε πατρὸς εὐγενοῦς</TextUnit>
    <TextUnit id="335" loc="333">οὔτ' εἶδος ἄλλως ἐκπρεπεστάτη γυνή.</TextUnit>
    <TextUnit id="336" loc="334">ἅλις δὲ παίδων: τῶνδ' ὄνησιν εὔχομαι</TextUnit>
    <TextUnit id="337" loc="335">θεοῖς γενέσθαι: σοῦ γὰρ οὐκ ὠνήμεθα.</TextUnit>
    <TextUnit id="338" loc="336">οἴσω δὲ πένθος οὐκ ἐτήσιον τὸ σὸν</TextUnit>
    <TextUnit id="339" loc="337">ἀλλ' ἔστ' ἂν αἰὼν οὑμὸς ἀντέχῃ, γύναι,</TextUnit>
    <TextUnit id="340" loc="338">στυγῶν μὲν ἥ μ' ἔτικτεν, ἐχθαίρων δ' ἐμὸν</TextUnit>
    <TextUnit id="341" loc="339">πατέρα: λόγῳ γὰρ ἦσαν οὐκ ἔργῳ φίλοι.</TextUnit>
    <TextUnit id="342" loc="340">σὺ δ' ἀντιδοῦσα τῆς ἐμῆς τὰ φίλτατα</TextUnit>
    <TextUnit id="343" loc="341">ψυχῆς ἔσωσας. ἆρά μοι στένειν πάρα</TextUnit>
    <TextUnit id="344" loc="342">τοιᾶσδ' ἁμαρτάνοντι συζύγου σέθεν;</TextUnit>
    <TextUnit id="345" loc="343">παύσω δὲ κώμους συμποτῶν θ' ὁμιλίας</TextUnit>
    <TextUnit id="346" loc="344">στεφάνους τε μοῦσάν θ' ἣ κατεῖχ' ἐμοὺς δόμους.</TextUnit>
    <TextUnit id="347" loc="345">οὐ γάρ ποτ' οὔτ' ἂν βαρβίτου θίγοιμ' ἔτι</TextUnit>
    <TextUnit id="348" loc="346">οὔτ' ἂν φρέν' ἐξάραιμι πρὸς Λίβυν λακεῖν</TextUnit>
    <TextUnit id="349" loc="347">αὐλόν: σὺ γάρ μου τέρψιν ἐξείλου βίου.</TextUnit>
    <TextUnit id="350" loc="348">σοφῇ δὲ χειρὶ τεκτόνων δέμας τὸ σὸν</TextUnit>
    <TextUnit id="351" loc="349">εἰκασθὲν ἐν λέκτροισιν ἐκταθήσεται,</TextUnit>
    <TextUnit id="352" loc="350">ᾧ προσπεσοῦμαι καὶ περιπτύσσων χέρας</TextUnit>
    <TextUnit id="353" loc="351">ὄνομα καλῶν σὸν τὴν φίλην ἐν ἀγκάλαις</TextUnit>
    <TextUnit id="354" loc="352">δόξω γυναῖκα καίπερ οὐκ ἔχων ἔχειν:</TextUnit>
    <TextUnit id="355" loc="353">ψυχρὰν μέν, οἶμαι, τέρψιν, ἀλλ' ὅμως βάρος</TextUnit>
    <TextUnit id="356" loc="354">ψυχῆς ἀπαντλοίην ἄν. ἐν δ' ὀνείρασιν</TextUnit>
    <TextUnit id="357" loc="355">φοιτῶσά μ' εὐφραίνοις ἄν: ἡδὺ γὰρ φίλους</TextUnit>
    <TextUnit id="358" loc="356">κἀν νυκτὶ λεύσσειν, ὅντιν' ἂν παρῇ χρόνον.</TextUnit>
    <TextUnit id="359" loc="357">εἰ δ' ̓Ορφέως μοι γλῶσσα καὶ μέλος παρῆν,</TextUnit>
    <TextUnit id="360" loc="358">ὥστ' ἢ κόρην Δήμητρος ἢ κείνης πόσιν</TextUnit>
    <TextUnit id="361" loc="359">ὕμνοισι κηλήσαντά ς' ἐξ ̔́Αιδου λαβεῖν,</TextUnit>
    <TextUnit id="362" loc="360">κατῆλθον ἄν, καί μ' οὔθ' ὁ Πλούτωνος κύων</TextUnit>
    <TextUnit id="363" loc="361">οὔθ' οὑπὶ κώπῃ ψυχοπομπὸς ἂν Χάρων</TextUnit>
    <TextUnit id="364" loc="362">ἔσχον, πρὶν ἐς φῶς σὸν καταστῆσαι βίον.</TextUnit>
    <TextUnit id="365" loc="363">ἀλλ' οὖν ἐκεῖσε προσδόκα μ', ὅταν θάνω,</TextUnit>
    <TextUnit id="366" loc="364">καὶ δῶμ' ἑτοίμαζ', ὡς συνοικήσουσά μοι.</TextUnit>
    <TextUnit id="367" loc="365">ἐν ταῖσιν αὐταῖς γάρ μ' ἐπισκήψω κέδροις</TextUnit>
    <TextUnit id="368" loc="366">σοὶ τούσδε θεῖναι πλευρά τ' ἐκτεῖναι πέλας</TextUnit>
    <TextUnit id="369" loc="367">πλευροῖσι τοῖς σοῖς: μηδὲ γὰρ θανών ποτε</TextUnit>
    <TextUnit id="370" loc="368">σοῦ χωρὶς εἴην τῆς μόνης πιστῆς ἐμοί.</TextUnit>
    <TextUnit id="371" loc="369">καὶ μὴν ἐγώ σοι πένθος ὡς φίλος φίλῳ</TextUnit>
    <TextUnit id="372" loc="370">λυπρὸν συνοίσω τῆσδε: καὶ γὰρ ἀξία.</TextUnit>
    <TextUnit id="373" loc="371">ὦ παῖδες, αὐτοὶ δὴ τάδ' εἰσηκούσατε</TextUnit>
    <TextUnit id="374" loc="372">πατρὸς λέγοντος μὴ γαμεῖν ἄλλην ποτὲ</TextUnit>
    <TextUnit id="375" loc="373">γυναῖκ' ἐφ' ὑμῖν μηδ' ἀτιμάσειν ἐμέ.</TextUnit>
    <TextUnit id="376" loc="374">καὶ νῦν γέ φημι καὶ τελευτήσω τάδε.</TextUnit>
    <TextUnit id="377" loc="375">ἐπὶ τοῖσδε παῖδας χειρὸς ἐξ ἐμῆς δέχου.</TextUnit>
    <TextUnit id="378" loc="376">δέχομαι, φίλον γε δῶρον ἐκ φίλης χερός.</TextUnit>
    <TextUnit id="379" loc="377">σύ νυν γενοῦ τοῖσδ' ἀντ' ἐμοῦ μήτηρ τέκνοις.</TextUnit>
    <TextUnit id="380" loc="378">πολλή μ' ἀνάγκη, σοῦ γ' ἀπεστερημένοις.</TextUnit>
    <TextUnit id="381" loc="379">ὦ τέκν', ὅτε ζῆν χρῆν μ', ἀπέρχομαι κάτω.</TextUnit>
    <TextUnit id="382" loc="380">οἴμοι, τί δράσω δῆτα σοῦ μονούμενος;</TextUnit>
    <TextUnit id="383" loc="381">χρόνος μαλάξει ς': οὐδέν ἐσθ' ὁ κατθανών.</TextUnit>
    <TextUnit id="384" loc="382">ἄγου με σὺν σοί, πρὸς θεῶν, ἄγου κάτω.</TextUnit>
    <TextUnit id="385" loc="383">ἀρκοῦμεν ἡμεῖς οἱ προθνῄσκοντες σέθεν.</TextUnit>
    <TextUnit id="386" loc="384">ὦ δαῖμον, οἵας συζύγου μ' ἀποστερεῖς.</TextUnit>
    <TextUnit id="387" loc="385">καὶ μὴν σκοτεινὸν ὄμμα μου βαρύνεται.</TextUnit>
    <TextUnit id="388" loc="386">ἀπωλόμην ἄρ', εἴ με δὴ λείψεις, γύναι.</TextUnit>
    <TextUnit id="389" loc="387">ὡς οὐκέτ' οὖσαν οὐδὲν ἂν λέγοις ἐμέ.</TextUnit>
    <TextUnit id="390" loc="388">ὄρθου πρόσωπον, μὴ λίπῃς παῖδας σέθεν.</TextUnit>
    <TextUnit id="391" loc="389">οὐ δῆθ' ἑκοῦσά γ': ἀλλὰ χαίρετ', ὦ τέκνα.</TextUnit>
    <TextUnit id="392" loc="390">βλέψον πρὸς αὐτούς, βλέψον.</TextUnit>
    <TextUnit id="393" loc="391">οὐδέν εἰμ' ἔτι.</TextUnit>
    <TextUnit id="394" loc="392">τί δρᾷς; προλείπεις;</TextUnit>
    <TextUnit id="395" loc="393">χαῖρ'.</TextUnit>
    <TextUnit id="396" loc="394">ἀπωλόμην τάλας.</TextUnit>
    <TextUnit id="397" loc="395">βέβηκεν, οὐκέτ' ἔστιν ̓Αδμήτου γυνή.</TextUnit>
    <TextUnit id="398" loc="396">ἰώ μοι τύχας. μαῖα δὴ κάτω</TextUnit>
    <TextUnit id="399" loc="395">βέβακεν, οὐκέτ' ἔστιν, ὦ πάτερ, ὑφ' ἁλίῳ,</TextUnit>
    <TextUnit id="400" loc="396">προλιποῦσα δ' ἐμὸν βίον ὠρφάνισεν τλάμων.</TextUnit>
    <TextUnit id="401" loc="397">†ἴδε γὰρ ἴδε βλέφαρον καὶ†</TextUnit>
    <TextUnit id="402" loc="398">παρατόνους χέρας.</TextUnit>
    <TextUnit id="403" loc="399">ὑπάκουσον ἄκουσον, ὦ</TextUnit>
    <TextUnit id="404" loc="400">μᾶτερ, ἀντιάζω.</TextUnit>
    <TextUnit id="405" loc="401">ἐγώ ς' ἐγώ,</TextUnit>
    <TextUnit id="406" loc="401b">μᾶτερ, &amp;λτ;μᾶτερ,&amp;γτ; ὁ σὸς</TextUnit>
    <TextUnit id="407" loc="402">ποτὶ σοῖσι πίτνων καλοῦ-</TextUnit>
    <TextUnit id="408" loc="403">μαι στόμασιν νεοσσός.</TextUnit>
    <TextUnit id="409" loc="404">τὴν οὐ κλύουσαν οὐδ' ὁρῶσαν: ὥστ' ἐγὼ</TextUnit>
    <TextUnit id="410" loc="405">καὶ σφὼ βαρείᾳ συμφορᾷ πεπλήγμεθα.</TextUnit>
    <TextUnit id="411" loc="406">νέος ἐγώ, πάτερ, λείπομαι φίλας</TextUnit>
    <TextUnit id="412" loc="407">μονόστολός τε ματρός: ὦ σχέτλια δὴ παθὼν</TextUnit>
    <TextUnit id="413" loc="410">ἐγὼ ἔργ' ἃ σὺ σύγκασί μοι συνέτλας κούρα.</TextUnit>
    <TextUnit id="414" loc="412">. . . ὦ πάτερ,</TextUnit>
    <TextUnit id="415" loc="411b">ἀνόνατ' ἀνόνατ' ἐνύμ-</TextUnit>
    <TextUnit id="416" loc="412">φευσας οὐδὲ γήρως</TextUnit>
    <TextUnit id="417" loc="412b">ἔβας τέλος</TextUnit>
    <TextUnit id="418" loc="413">σὺν τᾷδ': ἔφθιτο γὰρ</TextUnit>
    <TextUnit id="419" loc="414">πάρος: οἰχομένας δὲ σοῦ,</TextUnit>
    <TextUnit id="420" loc="415">μᾶτερ, ὄλωλεν οἶκος.</TextUnit>
    <TextUnit id="421" loc="416">̓́Αδμητ', ἀνάγκη τάσδε συμφορὰς φέρειν:</TextUnit>
    <TextUnit id="422" loc="417">οὐ γάρ τι πρῶτος οὐδὲ λοίσθιος βροτῶν</TextUnit>
    <TextUnit id="423" loc="418">γυναικὸς ἐσθλῆς ἤμπλακες: γίγνωσκε δὲ</TextUnit>
    <TextUnit id="424" loc="419">ὡς πᾶσιν ἡμῖν κατθανεῖν ὀφείλεται.</TextUnit>
    <TextUnit id="425" loc="420">ἐπίσταμαί τοι, κοὐκ ἄφνω κακὸν τόδε</TextUnit>
    <TextUnit id="426" loc="421">προσέπτατ': εἰδὼς δ' αὔτ' ἐτειρόμην πάλαι.</TextUnit>
    <TextUnit id="427" loc="422">ἀλλ', ἐκφορὰν γὰρ τοῦδε θήσομαι νεκροῦ,</TextUnit>
    <TextUnit id="428" loc="423">πάρεστε καὶ μένοντες ἀντηχήσατε</TextUnit>
    <TextUnit id="429" loc="424">παιᾶνα τῷ κάτωθεν ἄσπονδον θεῷ.</TextUnit>
    <TextUnit id="430" loc="425">πᾶσιν δὲ Θεσσαλοῖσιν ὧν ἐγὼ κρατῶ</TextUnit>
    <TextUnit id="431" loc="426">πένθους γυναικὸς τῆσδε κοινοῦσθαι λέγω</TextUnit>
    <TextUnit id="432" loc="427">κουρᾷ ξυρήκει καὶ μελαμπέπλῳ στολῇ:</TextUnit>
    <TextUnit id="433" loc="428">τέθριππά θ' οἳ ζεύγνυσθε καὶ μονάμπυκας</TextUnit>
    <TextUnit id="434" loc="429">πώλους, σιδήρῳ τέμνετ' αὐχένων φόβην.</TextUnit>
    <TextUnit id="435" loc="430">αὐλῶν δὲ μὴ κατ' ἄστυ, μὴ λύρας κτύπος</TextUnit>
    <TextUnit id="436" loc="431">ἔστω σελήνας δώδεκ' ἐκπληρουμένας.</TextUnit>
    <TextUnit id="437" loc="432">οὐ γάρ τιν' ἄλλον φίλτερον θάψω νεκρὸν</TextUnit>
    <TextUnit id="438" loc="433">τοῦδ' οὐδ' ἀμείνον' εἰς ἔμ': ἀξία δέ μοι</TextUnit>
    <TextUnit id="439" loc="434">τιμῆς, ἐπεὶ τέθνηκεν ἀντ' ἐμοῦ μόνη.</TextUnit>
    <TextUnit id="440" loc="435">ὦ Πελίου θύγατερ,</TextUnit>
    <TextUnit id="441" loc="436">χαίρουσά μοι εἰν ̓Αί̈δα δόμοισιν</TextUnit>
    <TextUnit id="442" loc="437">τὸν ἀνάλιον οἶκον οἰκετεύοις.</TextUnit>
    <TextUnit id="443" loc="438">ἴστω δ' ̓Αί̈δας ὁ μελαγχαί-</TextUnit>
    <TextUnit id="444" loc="439">τας θεὸς ὅς τ' ἐπὶ κώπᾳ</TextUnit>
    <TextUnit id="445" loc="440">πηδαλίῳ τε γέρων</TextUnit>
    <TextUnit id="446" loc="441">νεκροπομπὸς ἵζει</TextUnit>
    <TextUnit id="447" loc="442">πολὺ δὴ πολὺ δὴ γυναῖκ' ἀρίσταν</TextUnit>
    <TextUnit id="448" loc="443">λίμναν ̓Αχεροντίαν πορεύ-</TextUnit>
    <TextUnit id="449" loc="444">σας ἐλάτᾳ δικώπῳ.</TextUnit>
    <TextUnit id="450" loc="445">πολλά σε μουσοπόλοι</TextUnit>
    <TextUnit id="451" loc="446">μέλψουσι καθ' ἑπτάτονόν τ' ὀρείαν</TextUnit>
    <TextUnit id="452" loc="447">χέλυν ἔν τ' ἀλύροις κλέοντες ὕμνοις,</TextUnit>
    <TextUnit id="453" loc="448">Σπάρτᾳ κυκλὰς ἁνίκα Καρνεί-</TextUnit>
    <TextUnit id="454" loc="449">ου περινίσεται ὥρα</TextUnit>
    <TextUnit id="455" loc="450">μηνός, ἀειρομένας</TextUnit>
    <TextUnit id="456" loc="451">παννύχου σελάνας,</TextUnit>
    <TextUnit id="457" loc="452">λιπαραῖσί τ' ἐν ὀλβίαις ̓Αθάναις.</TextUnit>
    <TextUnit id="458" loc="453">τοίαν ἔλιπες θανοῦσα μολ-</TextUnit>
    <TextUnit id="459" loc="454">πὰν μελέων ἀοιδοῖς.</TextUnit>
    <TextUnit id="460" loc="455">εἴθ' ἐπ' ἐμοὶ μὲν εἴη,</TextUnit>
    <TextUnit id="461" loc="456">δυναίμαν δέ σε πέμ-</TextUnit>
    <TextUnit id="462" loc="457">ψαι φάος ἐξ ̓Αί̈δα τεράμνων</TextUnit>
    <TextUnit id="463" loc="458">Κωκυτοῦ τε ῥεέθρων</TextUnit>
    <TextUnit id="464" loc="459">ποταμίᾳ νερτέρᾳ τε κώπᾳ.</TextUnit>
    <TextUnit id="465" loc="460">σὺ γάρ, ὦ μόνα ὦ φίλα γυναικῶν,</TextUnit>
    <TextUnit id="466" loc="461">σὺ τὸν αὑτᾶς ἔτλας</TextUnit>
    <TextUnit id="467" loc="462">πόσιν ἀντὶ σᾶς ἀμεῖψαι</TextUnit>
    <TextUnit id="468" loc="463">ψυχᾶς ἐξ ̔́Αιδα. κούφα σοι</TextUnit>
    <TextUnit id="469" loc="464">χθὼν ἐπάνωθε πέσοι, γύναι. εἰ δέ τι</TextUnit>
    <TextUnit id="470" loc="465">καινὸν ἕλοιτο πόσις λέχος, ἦ μάλ' ἂν</TextUnit>
    <TextUnit id="471" loc="465">ἔμοιγ' ἂν εἴη στυγη-</TextUnit>
    <TextUnit id="472" loc="465b">θεὶς τέκνοις τε τοῖς σοῖς.</TextUnit>
    <TextUnit id="473" loc="466">ματέρος οὐ θελούσας</TextUnit>
    <TextUnit id="474" loc="467">πρὸ παιδὸς χθονὶ κρύ-</TextUnit>
    <TextUnit id="475" loc="468">ψαι δέμας, οὐδὲ πατρὸς γεραιοῦ . . .</TextUnit>
    <TextUnit id="476" loc="470">ὃν ἔτεκον δ', οὐκ ἔτλαν ῥύεσθαι,</TextUnit>
    <TextUnit id="477" loc="470">σχετλίω, πολιὰν ἔχοντε χαίταν.</TextUnit>
    <TextUnit id="478" loc="471">σὺ δ' ἐν ἥβᾳ νέα νέου</TextUnit>
    <TextUnit id="479" loc="472">προθανοῦσα φωτὸς οἴχῃ.</TextUnit>
    <TextUnit id="480" loc="473">τοιαύτας εἴη μοι κῦρσαι</TextUnit>
    <TextUnit id="481" loc="474">συνδυάδος φιλίας ἀλόχου, τὸ γὰρ</TextUnit>
    <TextUnit id="482" loc="475">ἐν βιότῳ σπάνιον μέρος: ἦ γὰρ ἂν</TextUnit>
    <TextUnit id="483" loc="475">ἔμοιγ' ἄλυπος δι' αἰ-</TextUnit>
    <TextUnit id="484" loc="476">ῶνος ἂν ξυνείη.</TextUnit>
    <TextUnit id="485" loc="477">ξένοι, Φεραίας τῆσδε κωμῆται χθονός,</TextUnit>
    <TextUnit id="486" loc="478">̓́Αδμητον ἐν δόμοισιν ἆρα κιγχάνω;</TextUnit>
    <TextUnit id="487" loc="479">ἔστ' ἐν δόμοισι παῖς Φέρητος, ̔Ηράκλεις.</TextUnit>
    <TextUnit id="488" loc="480">ἀλλ' εἰπὲ χρεία τίς σε Θεσσαλῶν χθόνα</TextUnit>
    <TextUnit id="489" loc="480">πέμπει, Φεραῖον ἄστυ προσβῆναι τόδε.</TextUnit>
    <TextUnit id="490" loc="481">Τιρυνθίῳ πράσσω τιν' Εὐρυσθεῖ πόνον.</TextUnit>
    <TextUnit id="491" loc="482">καὶ ποῖ πορεύῃ; τῷ συνέζευξαι πλάνῳ;</TextUnit>
    <TextUnit id="492" loc="483">Θρῃκὸς τέτρωρον ἅρμα Διομήδους μέτα.</TextUnit>
    <TextUnit id="493" loc="484">πῶς οὖν δυνήσῃ; μῶν ἄπειρος εἶ ξένου;</TextUnit>
    <TextUnit id="494" loc="485">ἄπειρος: οὔπω Βιστόνων ἦλθον χθόνα.</TextUnit>
    <TextUnit id="495" loc="486">οὐκ ἔστιν ἵππων δεσπόσαι ς' ἄνευ μάχης.</TextUnit>
    <TextUnit id="496" loc="487">ἀλλ' οὐδ' ἀπειπεῖν μὴν πόνους οἷόν τ' ἐμοί.</TextUnit>
    <TextUnit id="497" loc="488">κτανὼν ἄρ' ἥξεις ἢ θανὼν αὐτοῦ μενεῖς.</TextUnit>
    <TextUnit id="498" loc="489">οὐ τόνδ' ἀγῶνα πρῶτον ἂν δράμοιμ' ἐγώ.</TextUnit>
    <TextUnit id="499" loc="490">τί δ' ἂν κρατήσας δεσπότην πλέον λάβοις;</TextUnit>
    <TextUnit id="500" loc="491">πώλους ἀπάξω κοιράνῳ Τιρυνθίῳ.</TextUnit>
    <TextUnit id="501" loc="492">οὐκ εὐμαρὲς χαλινὸν ἐμβαλεῖν γνάθοις.</TextUnit>
    <TextUnit id="502" loc="493">εἰ μή γε πῦρ πνέουσι μυκτήρων ἄπο.</TextUnit>
    <TextUnit id="503" loc="494">ἀλλ' ἄνδρας ἀρταμοῦσι λαιψηραῖς γνάθοις.</TextUnit>
    <TextUnit id="504" loc="495">θηρῶν ὀρείων χόρτον, οὐχ ἵππων, λέγεις.</TextUnit>
    <TextUnit id="505" loc="496">φάτνας ἴδοις ἂν αἵμασιν πεφυρμένας.</TextUnit>
    <TextUnit id="506" loc="497">τίνος δ' ὁ θρέψας παῖς πατρὸς κομπάζεται;</TextUnit>
    <TextUnit id="507" loc="498">̓́Αρεος, ζαχρύσου Θρῃκίας πέλτης ἄναξ.</TextUnit>
    <TextUnit id="508" loc="499">καὶ τόνδε τοὐμοῦ δαίμονος πόνον λέγεις</TextUnit>
    <TextUnit id="509" loc="500">（σκληρὸς γὰρ αἰεὶ καὶ πρὸς αἶπος ἔρχεται）,</TextUnit>
    <TextUnit id="510" loc="501">εἰ χρή με πᾶσιν οἷς ̓́Αρης ἐγείνατο</TextUnit>
    <TextUnit id="511" loc="502">μάχην συνάψαι, πρῶτα μὲν Λυκάονι,</TextUnit>
    <TextUnit id="512" loc="503">αὖθις δὲ Κύκνῳ, τόνδε δ' ἔρχομαι τρίτον</TextUnit>
    <TextUnit id="513" loc="504">ἀγῶνα πώλοις δεσπότῃ τε συμβαλῶν.</TextUnit>
    <TextUnit id="514" loc="505">ἀλλ' οὔτις ἔστιν ὃς τὸν ̓Αλκμήνης γόνον</TextUnit>
    <TextUnit id="515" loc="506">τρέσαντα χεῖρα πολεμίαν ποτ' ὄψεται.</TextUnit>
    <TextUnit id="516" loc="507">καὶ μὴν ὅδ' αὐτὸς τῆσδε κοίρανος χθονὸς</TextUnit>
    <TextUnit id="517" loc="508">̓́Αδμητος ἔξω δωμάτων πορεύεται.</TextUnit>
    <TextUnit id="518" loc="509">χαῖρ', ὦ Διὸς παῖ Περσέως τ' ἀφ' αἵματος.</TextUnit>
    <TextUnit id="519" loc="510">̓́Αδμητε, καὶ σὺ χαῖρε, Θεσσαλῶν ἄναξ.</TextUnit>
    <TextUnit id="520" loc="511">θέλοιμ' ἄν: εὔνουν δ' ὄντα ς' ἐξεπίσταμαι.</TextUnit>
    <TextUnit id="521" loc="512">τί χρῆμα κουρᾷ τῇδε πενθίμῳ πρέπεις;</TextUnit>
    <TextUnit id="522" loc="513">θάπτειν τιν' ἐν τῇδ' ἡμέρᾳ μέλλω νεκρόν.</TextUnit>
    <TextUnit id="523" loc="514">ἀπ' οὖν τέκνων σῶν πημονὴν εἴργοι θεός.</TextUnit>
    <TextUnit id="524" loc="515">ζῶσιν κατ' οἴκους παῖδες οὓς ἔφυς' ἐγώ.</TextUnit>
    <TextUnit id="525" loc="516">πατήρ γε μὴν ὡραῖος, εἴπερ οἴχεται.</TextUnit>
    <TextUnit id="526" loc="517">κἀκεῖνος ἔστι χἠ τεκοῦσά μ', ̔Ηράκλεις.</TextUnit>
    <TextUnit id="527" loc="518">οὐ μὴν γυνή γ' ὄλωλεν ̓́Αλκηστις σέθεν;</TextUnit>
    <TextUnit id="528" loc="519">διπλοῦς ἐπ' αὐτῇ μῦθος ἔστι μοι λέγειν.</TextUnit>
    <TextUnit id="529" loc="520">πότερα θανούσης εἶπας ἢ ζώσης ἔτι;</TextUnit>
    <TextUnit id="530" loc="521">ἔστιν τε κοὐκέτ' ἔστιν, ἀλγύνει δέ με.</TextUnit>
    <TextUnit id="531" loc="522">οὐδέν τι μᾶλλον οἶδ': ἄσημα γὰρ λέγεις.</TextUnit>
    <TextUnit id="532" loc="523">οὐκ οἶσθα μοίρας ἧς τυχεῖν αὐτὴν χρεών;</TextUnit>
    <TextUnit id="533" loc="524">οἶδ', ἀντὶ σοῦ γε κατθανεῖν ὑφειμένην.</TextUnit>
    <TextUnit id="534" loc="525">πῶς οὖν ἔτ' ἔστιν, εἴπερ ᾔνεσεν τάδε;</TextUnit>
    <TextUnit id="535" loc="526">ἆ, μὴ πρόκλαι' ἄκοιτιν, ἐς τότ' ἀμβαλοῦ.</TextUnit>
    <TextUnit id="536" loc="527">τέθνηχ' ὁ μέλλων καὶ θανὼν οὐκ ἔστ' ἔτι.</TextUnit>
    <TextUnit id="537" loc="528">χωρὶς τό τ' εἶναι καὶ τὸ μὴ νομίζεται.</TextUnit>
    <TextUnit id="538" loc="529">σὺ τῇδε κρίνεις, ̔Ηράκλεις, κείνῃ δ' ἐγώ.</TextUnit>
    <TextUnit id="539" loc="530">τί δῆτα κλαίεις; τίς φίλων ὁ κατθανών;</TextUnit>
    <TextUnit id="540" loc="531">γυνή: γυναικὸς ἀρτίως μεμνήμεθα.</TextUnit>
    <TextUnit id="541" loc="532">ὀθνεῖος ἢ σοὶ συγγενὴς γεγῶσά τις;</TextUnit>
    <TextUnit id="542" loc="533">ὀθνεῖος, ἄλλως δ' ἦν ἀναγκαία δόμοις.</TextUnit>
    <TextUnit id="543" loc="534">πῶς οὖν ἐν οἴκοις σοῖσιν ὤλεσεν βίον;</TextUnit>
    <TextUnit id="544" loc="535">πατρὸς θανόντος ἐνθάδ' ὠρφανεύετο.</TextUnit>
    <TextUnit id="545" loc="536">φεῦ.</TextUnit>
    <TextUnit id="546" loc="537">εἴθ' ηὕρομέν ς', ̓́Αδμητε, μὴ λυπούμενον.</TextUnit>
    <TextUnit id="547" loc="538">ὡς δὴ τί δράσων τόνδ' ὑπορράπτεις λόγον;</TextUnit>
    <TextUnit id="548" loc="539">ξένων πρὸς ἄλλων ἑστίαν πορεύσομαι.</TextUnit>
    <TextUnit id="549" loc="540">οὐκ ἔστιν, ὦναξ: μὴ τοσόνδ' ἔλθοι κακόν.</TextUnit>
    <TextUnit id="550" loc="540">λυπουμένοις ὀχληρός, εἰ μόλοι, ξένος.</TextUnit>
    <TextUnit id="551" loc="541">τεθνᾶσιν οἱ θανόντες: ἀλλ' ἴθ' ἐς δόμους.</TextUnit>
    <TextUnit id="552" loc="542">αἰσχρὸν &amp;λτ;δὲ&amp;γτ; παρὰ κλαίουσι θοινᾶσθαι ξένους.</TextUnit>
    <TextUnit id="553" loc="543">χωρὶς ξενῶνές εἰσιν οἷ ς' ἐσάξομεν.</TextUnit>
    <TextUnit id="554" loc="544">μέθες με καί σοι μυρίαν ἕξω χάριν.</TextUnit>
    <TextUnit id="555" loc="545">οὐκ ἔστιν ἄλλου ς' ἀνδρὸς ἑστίαν μολεῖν.</TextUnit>
    <TextUnit id="556" loc="546">ἡγοῦ σὺ τῷδε δωμάτων ἐξωπίους</TextUnit>
    <TextUnit id="557" loc="547">ξενῶνας οἴξας τοῖς τ' ἐφεστῶσιν φράσον</TextUnit>
    <TextUnit id="558" loc="548">σίτων παρεῖναι πλῆθος, εὖ δὲ κλῄσατε</TextUnit>
    <TextUnit id="559" loc="549">θύρας μεταύλους: οὐ πρέπει θοινωμένους</TextUnit>
    <TextUnit id="560" loc="550">κλύειν στεναγμῶν οὐδὲ λυπεῖσθαι ξένους.</TextUnit>
    <TextUnit id="561" loc="551">τί δρᾷς; τοιαύτης συμφορᾶς προκειμένης,</TextUnit>
    <TextUnit id="562" loc="552">̓́Αδμητε, τολμᾷς ξενοδοκεῖν; τί μῶρος εἶ;</TextUnit>
    <TextUnit id="563" loc="553">ἀλλ' εἰ δόμων σφε καὶ πόλεως ἀπήλασα</TextUnit>
    <TextUnit id="564" loc="554">ξένον μολόντα, μᾶλλον ἄν μ' ἐπῄνεσας;</TextUnit>
    <TextUnit id="565" loc="555">οὐ δῆτ', ἐπεί μοι συμφορὰ μὲν οὐδὲν ἂν</TextUnit>
    <TextUnit id="566" loc="556">μείων ἐγίγνετ', ἀξενώτερος δ' ἐγώ.</TextUnit>
    <TextUnit id="567" loc="557">καὶ πρὸς κακοῖσιν ἄλλο τοῦτ' ἂν ἦν κακόν,</TextUnit>
    <TextUnit id="568" loc="558">δόμους καλεῖσθαι τοὺς ἐμοὺς ἐχθροξένους.</TextUnit>
    <TextUnit id="569" loc="559">αὐτὸς δ' ἀρίστου τοῦδε τυγχάνω ξένου,</TextUnit>
    <TextUnit id="570" loc="560">ὅταν ποτ' ̓́Αργους διψίαν ἔλθω χθόνα.</TextUnit>
    <TextUnit id="571" loc="561">πῶς οὖν ἔκρυπτες τὸν παρόντα δαίμονα,</TextUnit>
    <TextUnit id="572" loc="562">φίλου μολόντος ἀνδρὸς ὡς αὐτὸς λέγεις;</TextUnit>
    <TextUnit id="573" loc="563">οὐκ ἄν ποτ' ἠθέλησεν εἰσελθεῖν δόμους,</TextUnit>
    <TextUnit id="574" loc="564">εἰ τῶν ἐμῶν τι πημάτων ἐγνώρισεν.</TextUnit>
    <TextUnit id="575" loc="565">καὶ τῷ μέν, οἶμαι, δρῶν τάδ' οὐ φρονεῖν δοκῶ</TextUnit>
    <TextUnit id="576" loc="566">οὐδ' αἰνέσει με: τἀμὰ δ' οὐκ ἐπίσταται</TextUnit>
    <TextUnit id="577" loc="567">μέλαθρ' ἀπωθεῖν οὐδ' ἀτιμάζειν ξένους.</TextUnit>
    <TextUnit id="578" loc="568">ὦ πολυξείνου καὶ ἐλευθέρου ἀνδρὸς ἀεί ποτ' οἶκος,</TextUnit>
    <TextUnit id="579" loc="570">σέ τοι καὶ ὁ Πύθιος εὐλύρας ̓Απόλλων</TextUnit>
    <TextUnit id="580" loc="571">ἠξίωσε ναίειν,</TextUnit>
    <TextUnit id="581" loc="572">ἔτλα δὲ σοῖσι μηλονόμας</TextUnit>
    <TextUnit id="582" loc="573">ἐν νομοῖς γενέσθαι,</TextUnit>
    <TextUnit id="583" loc="575">δοχμιᾶν διὰ κλειτύων</TextUnit>
    <TextUnit id="584" loc="576">βοσκήμασι σοῖσι συρίζων</TextUnit>
    <TextUnit id="585" loc="577">ποιμνίτας ὑμεναίους.</TextUnit>
    <TextUnit id="586" loc="578">σὺν δ' ἐποιμαίνοντο χαρᾷ μελέων βαλιαί τε λύγκες,</TextUnit>
    <TextUnit id="587" loc="580">ἔβα δὲ λιποῦς' ̓́Οθρυος νάπαν λεόντων</TextUnit>
    <TextUnit id="588" loc="581">ἁ δαφοινὸς ἴλα:</TextUnit>
    <TextUnit id="589" loc="582">χόρευσε δ' ἀμφὶ σὰν κιθάραν,</TextUnit>
    <TextUnit id="590" loc="583">Φοῖβε, ποικιλόθριξ</TextUnit>
    <TextUnit id="591" loc="585">νεβρὸς ὑψικόμων πέραν</TextUnit>
    <TextUnit id="592" loc="586">βαίνους' ἐλατᾶν σφυρῷ κούφῳ,</TextUnit>
    <TextUnit id="593" loc="587">χαίρους' εὔφρονι μολπᾷ.</TextUnit>
    <TextUnit id="594" loc="588">τοιγὰρ πολυμηλοτάταν</TextUnit>
    <TextUnit id="595" loc="589">ἑστίαν οἰκεῖ παρὰ καλλίναον</TextUnit>
    <TextUnit id="596" loc="590">Βοιβίαν λίμναν. ἀρότοις δὲ γυᾶν</TextUnit>
    <TextUnit id="597" loc="591">καὶ πεδίων δαπέδοις</TextUnit>
    <TextUnit id="598" loc="592">ὅρον ἀμφὶ μὲν ἀελίου κνεφαίαν</TextUnit>
    <TextUnit id="599" loc="593">ἱππόστασιν εἰς τὸ πέραν Μολος-</TextUnit>
    <TextUnit id="600" loc="594">σῶν &amp;λτ;ὀρέων&amp;γτ; τίθεται,</TextUnit>
    <TextUnit id="601" loc="595">πόντιον δ' Αἰγαῖον ἐπ' ἀκτὰν</TextUnit>
    <TextUnit id="602" loc="596">ἀλίμενον Πηλίου κρατύνει.</TextUnit>
    <TextUnit id="603" loc="597">καὶ νῦν δόμον ἀμπετάσας</TextUnit>
    <TextUnit id="604" loc="598">δέξατο ξεῖνον νοτερῷ βλεφάρῳ,</TextUnit>
    <TextUnit id="605" loc="599">τᾶς φίλας κλαίων ἀλόχου νέκυν ἐν</TextUnit>
    <TextUnit id="606" loc="600">δώμασιν ἀρτιθανῆ:</TextUnit>
    <TextUnit id="607" loc="601">τὸ γὰρ εὐγενὲς ἐκφέρεται πρὸς αἰδῶ.</TextUnit>
    <TextUnit id="608" loc="602">ἐν τοῖς ἀγαθοῖσι δὲ πάντ' ἔνε-</TextUnit>
    <TextUnit id="609" loc="603">στιν: σοφίας ἄγαμαι.</TextUnit>
    <TextUnit id="610" loc="604">πρὸς δ' ἐμᾷ ψυχᾷ θράσος ἧσται</TextUnit>
    <TextUnit id="611" loc="605">θεοσεβῆ φῶτα κεδνὰ πράξειν.</TextUnit>
    <TextUnit id="612" loc="606">ἀνδρῶν Φεραίων εὐμενὴς παρουσία,</TextUnit>
    <TextUnit id="613" loc="607">νέκυν μὲν ἤδη πάντ' ἔχοντα πρόσπολοι</TextUnit>
    <TextUnit id="614" loc="608">φέρουσιν ἄρδην πρὸς τάφον τε καὶ πυράν:</TextUnit>
    <TextUnit id="615" loc="609">ὑμεῖς δὲ τὴν θανοῦσαν, ὡς νομίζεται,</TextUnit>
    <TextUnit id="616" loc="610">προσείπατ' ἐξιοῦσαν ὑστάτην ὁδόν.</TextUnit>
    <TextUnit id="617" loc="611">καὶ μὴν ὁρῶ σὸν πατέρα γηραιῷ ποδὶ</TextUnit>
    <TextUnit id="618" loc="612">στείχοντ', ὀπαδούς τ' ἐν χεροῖν δάμαρτι σῇ</TextUnit>
    <TextUnit id="619" loc="613">κόσμον φέροντας, νερτέρων ἀγάλματα.</TextUnit>
    <TextUnit id="620" loc="614">ἥκω κακοῖσι σοῖσι συγκάμνων, τέκνον:</TextUnit>
    <TextUnit id="621" loc="615">ἐσθλῆς γάρ, οὐδεὶς ἀντερεῖ, καὶ σώφρονος</TextUnit>
    <TextUnit id="622" loc="616">γυναικὸς ἡμάρτηκας. ἀλλὰ ταῦτα μὲν</TextUnit>
    <TextUnit id="623" loc="617">φέρειν ἀνάγκη καίπερ ὄντα δύσφορα.</TextUnit>
    <TextUnit id="624" loc="618">δέχου δὲ κόσμον τόνδε, καὶ κατὰ χθονὸς</TextUnit>
    <TextUnit id="625" loc="619">ἴτω. τὸ ταύτης σῶμα τιμᾶσθαι χρεών,</TextUnit>
    <TextUnit id="626" loc="620">ἥτις γε τῆς σῆς προύθανε ψυχῆς, τέκνον,</TextUnit>
    <TextUnit id="627" loc="621">καί μ' οὐκ ἄπαιδ' ἔθηκεν οὐδ' εἴασε σοῦ</TextUnit>
    <TextUnit id="628" loc="622">στερέντα γήρᾳ πενθίμῳ καταφθίνειν,</TextUnit>
    <TextUnit id="629" loc="623">πάσαις δ' ἔθηκεν εὐκλεέστερον βίον</TextUnit>
    <TextUnit id="630" loc="624">γυναιξίν, ἔργον τλᾶσα γενναῖον τόδε.</TextUnit>
    <TextUnit id="631" loc="625">ὦ τόνδε μὲν σώσας', ἀναστήσασα δὲ</TextUnit>
    <TextUnit id="632" loc="626">ἡμᾶς πίτνοντας, χαῖρε, κἀν ̔́Αιδου δόμοις</TextUnit>
    <TextUnit id="633" loc="627">εὖ σοι γένοιτο. φημὶ τοιούτους γάμους</TextUnit>
    <TextUnit id="634" loc="628">λύειν βροτοῖσιν, ἢ γαμεῖν οὐκ ἄξιον.</TextUnit>
    <TextUnit id="635" loc="629">οὔτ' ἦλθες ἐς τόνδ' ἐξ ἐμοῦ κληθεὶς τάφον</TextUnit>
    <TextUnit id="636" loc="630">οὔτ' ἐν φίλοισι σὴν παρουσίαν λέγω.</TextUnit>
    <TextUnit id="637" loc="631">κόσμον δὲ τὸν σὸν οὔποθ' ἥδ' ἐνδύσεται:</TextUnit>
    <TextUnit id="638" loc="632">οὐ γάρ τι τῶν σῶν ἐνδεὴς ταφήσεται.</TextUnit>
    <TextUnit id="639" loc="633">τότε ξυναλγεῖν χρῆν ς' ὅτ' ὠλλύμην ἐγώ:</TextUnit>
    <TextUnit id="640" loc="634">σὺ δ' ἐκποδὼν στὰς καὶ παρεὶς ἄλλῳ θανεῖν</TextUnit>
    <TextUnit id="641" loc="635">νέῳ γέρων ὤν, τόνδ' ἀποιμώξῃ νεκρόν;</TextUnit>
    <TextUnit id="642" loc="636">οὐκ ἦσθ' ἄρ' ὀρθῶς τοῦδε σώματος πατήρ,</TextUnit>
    <TextUnit id="643" loc="637">οὐδ' ἡ τεκεῖν φάσκουσα καὶ κεκλημένη</TextUnit>
    <TextUnit id="644" loc="638">μήτηρ μ' ἔτικτε, δουλίου δ' ἀφ' αἵματος</TextUnit>
    <TextUnit id="645" loc="639">μαστῷ γυναικὸς σῆς ὑπεβλήθην λάθρᾳ.</TextUnit>
    <TextUnit id="646" loc="640">ἔδειξας εἰς ἔλεγχον ἐξελθὼν ὃς εἶ,</TextUnit>
    <TextUnit id="647" loc="641">καί μ' οὐ νομίζω παῖδα σὸν πεφυκέναι.</TextUnit>
    <TextUnit id="648" loc="642">ἦ τἄρα πάντων διαπρέπεις ἀψυχίᾳ,</TextUnit>
    <TextUnit id="649" loc="643">ὃς τηλικόσδ' ὢν κἀπὶ τέρμ' ἥκων βίου</TextUnit>
    <TextUnit id="650" loc="644">οὐκ ἠθέλησας οὐδ' ἐτόλμησας θανεῖν</TextUnit>
    <TextUnit id="651" loc="645">τοῦ σοῦ πρὸ παιδός, ἀλλὰ τήνδ' εἰάσατε</TextUnit>
    <TextUnit id="652" loc="646">γυναῖκ' ὀθνείαν, ἣν ἐγὼ καὶ μητέρα</TextUnit>
    <TextUnit id="653" loc="647">καὶ πατέρ' ἂν ἐνδίκως ἂν ἡγοίμην μόνην.</TextUnit>
    <TextUnit id="654" loc="648">καίτοι καλόν γ' ἂν τόνδ' ἀγῶν' ἠγωνίσω,</TextUnit>
    <TextUnit id="655" loc="649">τοῦ σοῦ πρὸ παιδὸς κατθανών, βραχὺς δέ σοι</TextUnit>
    <TextUnit id="656" loc="650">πάντως ὁ λοιπὸς ἦν βιώσιμος χρόνος.</TextUnit>
    <TextUnit id="657" loc="651">[κἀγώ τ' ἂν ἔζων χἤδε τὸν λοιπὸν χρόνον,</TextUnit>
    <TextUnit id="658" loc="652">κοὐκ ἂν μονωθεὶς ἔστενον κακοῖς ἐμοῖς.]</TextUnit>
    <TextUnit id="659" loc="653">καὶ μὴν ὅς' ἄνδρα χρὴ παθεῖν εὐδαίμονα</TextUnit>
    <TextUnit id="660" loc="654">πέπονθας: ἥβησας μὲν ἐν τυραννίδι,</TextUnit>
    <TextUnit id="661" loc="655">παῖς δ' ἦν ἐγώ σοι τῶνδε διάδοχος δόμων,</TextUnit>
    <TextUnit id="662" loc="656">ὥστ' οὐκ ἄτεκνος κατθανὼν ἄλλοις δόμον</TextUnit>
    <TextUnit id="663" loc="657">λείψειν ἔμελλες ὀρφανὸν διαρπάσαι.</TextUnit>
    <TextUnit id="664" loc="658">οὐ μὴν ἐρεῖς γέ μ' ὡς ἀτιμάζοντα σὸν</TextUnit>
    <TextUnit id="665" loc="659">γῆρας θανεῖν προύδωκας, ὅστις αἰδόφρων</TextUnit>
    <TextUnit id="666" loc="660">πρὸς ς' ἦ μάλιστα: κἀντὶ τῶνδέ μοι χάριν</TextUnit>
    <TextUnit id="667" loc="661">τοιάνδε καὶ σὺ χἠ τεκοῦς' ἠλλαξάτην.</TextUnit>
    <TextUnit id="668" loc="662">τοιγὰρ φυτεύων παῖδας οὐκέτ' ἂν φθάνοις,</TextUnit>
    <TextUnit id="669" loc="663">οἳ γηροβοσκήσουσι καὶ θανόντα σε</TextUnit>
    <TextUnit id="670" loc="664">περιστελοῦσι καὶ προθήσονται νεκρόν.</TextUnit>
    <TextUnit id="671" loc="665">οὐ γάρ ς' ἔγωγε τῇδ' ἐμῇ θάψω χερί:</TextUnit>
    <TextUnit id="672" loc="666">τέθνηκα γὰρ δὴ τοὐπὶ ς'. εἰ δ' ἄλλου τυχὼν</TextUnit>
    <TextUnit id="673" loc="667">σωτῆρος αὐγὰς εἰσορῶ, κείνου λέγω</TextUnit>
    <TextUnit id="674" loc="668">καὶ παῖδά μ' εἶναι καὶ φίλον γηροτρόφον.</TextUnit>
    <TextUnit id="675" loc="669">μάτην ἄρ' οἱ γέροντες εὔχονται θανεῖν,</TextUnit>
    <TextUnit id="676" loc="670">γῆρας ψέγοντες καὶ μακρὸν χρόνον βίου:</TextUnit>
    <TextUnit id="677" loc="671">ἢν δ' ἐγγὺς ἔλθῃ θάνατος, οὐδεὶς βούλεται</TextUnit>
    <TextUnit id="678" loc="672">θνῄσκειν, τὸ γῆρας δ' οὐκέτ' ἔστ' αὐτοῖς βαρύ.</TextUnit>
    <TextUnit id="679" loc="673">νεικῶν — ἅλις γὰρ ἡ παροῦσα συμφορά —</TextUnit>
    <TextUnit id="680" loc="674">παῦσαι, πατρὸς δὲ μὴ παροξύνῃς φρένας.</TextUnit>
    <TextUnit id="681" loc="675">ὦ παῖ, τίν' αὐχεῖς, πότερα Λυδὸν ἢ Φρύγα</TextUnit>
    <TextUnit id="682" loc="676">κακοῖς ἐλαύνειν ἀργυρώνητον σέθεν;</TextUnit>
    <TextUnit id="683" loc="677">οὐκ οἶσθα Θεσσαλόν με κἀπὸ Θεσσαλοῦ</TextUnit>
    <TextUnit id="684" loc="678">πατρὸς γεγῶτα γνησίως ἐλεύθερον;</TextUnit>
    <TextUnit id="685" loc="679">ἄγαν ὑβρίζεις, καὶ νεανίας λόγους</TextUnit>
    <TextUnit id="686" loc="680">ῥίπτων ἐς ἡμᾶς οὐ βαλὼν οὕτως ἄπει.</TextUnit>
    <TextUnit id="687" loc="681">ἐγὼ δέ ς' οἴκων δεσπότην ἐγεινάμην</TextUnit>
    <TextUnit id="688" loc="682">κἄθρεψ', ὀφείλω δ' οὐχ ὑπερθνῄσκειν σέθεν:</TextUnit>
    <TextUnit id="689" loc="683">οὐ γὰρ πατρῷον τόνδ' ἐδεξάμην νόμον,</TextUnit>
    <TextUnit id="690" loc="684">παίδων προθνῄσκειν πατέρας, οὐδ' ̔Ελληνικόν.</TextUnit>
    <TextUnit id="691" loc="685">σαυτῷ γὰρ εἴτε δυστυχὴς εἴτ' εὐτυχὴς</TextUnit>
    <TextUnit id="692" loc="686">ἔφυς: ἃ δ' ἡμῶν χρῆν σε τυγχάνειν ἔχεις.</TextUnit>
    <TextUnit id="693" loc="687">πολλῶν μὲν ἄρχεις, πολυπλέθρους δέ σοι γύας</TextUnit>
    <TextUnit id="694" loc="688">λείψω: πατρὸς γὰρ ταὔτ' ἐδεξάμην πάρα.</TextUnit>
    <TextUnit id="695" loc="689">τί δῆτά ς' ἠδίκηκα; τοῦ ς' ἀποστερῶ;</TextUnit>
    <TextUnit id="696" loc="690">μὴ θνῇσχ' ὑπὲρ τοῦδ' ἀνδρός, οὐδ' ἐγὼ πρὸ σοῦ.</TextUnit>
    <TextUnit id="697" loc="691">χαίρεις ὁρῶν φῶς: πατέρα δ' οὐ χαίρειν δοκεῖς;</TextUnit>
    <TextUnit id="698" loc="692">ἦ μὴν πολύν γε τὸν κάτω λογίζομαι</TextUnit>
    <TextUnit id="699" loc="693">χρόνον, τὸ δὲ ζῆν σμικρὸν ἀλλ' ὅμως γλυκύ.</TextUnit>
    <TextUnit id="700" loc="694">σὺ γοῦν ἀναιδῶς διεμάχου τὸ μὴ θανεῖν</TextUnit>
    <TextUnit id="701" loc="695">καὶ ζῇς παρελθὼν τὴν πεπρωμένην τύχην,</TextUnit>
    <TextUnit id="702" loc="696">ταύτην κατακτάς: εἶτ' ἐμὴν ἀψυχίαν</TextUnit>
    <TextUnit id="703" loc="697">ψέγεις, γυναικός, ὦ κάκισθ', ἡσσημένος,</TextUnit>
    <TextUnit id="704" loc="698">ἣ τοῦ καλοῦ σοῦ προύθανεν νεανίου;</TextUnit>
    <TextUnit id="705" loc="699">σοφῶς δ' ἐφηῦρες ὥστε μὴ θανεῖν ποτε,</TextUnit>
    <TextUnit id="706" loc="700">εἰ τὴν παροῦσαν κατθανεῖν πείσεις ἀεὶ</TextUnit>
    <TextUnit id="707" loc="701">γυναῖχ' ὑπὲρ σοῦ: κᾆτ' ὀνειδίζεις φίλοις</TextUnit>
    <TextUnit id="708" loc="702">τοῖς μὴ θέλουσι δρᾶν τάδ', αὐτὸς ὢν κακός;</TextUnit>
    <TextUnit id="709" loc="703">σίγα: νόμιζε δ', εἰ σὺ τὴν σαυτοῦ φιλεῖς</TextUnit>
    <TextUnit id="710" loc="704">ψυχήν, φιλεῖν ἅπαντας: εἰ δ' ἡμᾶς κακῶς</TextUnit>
    <TextUnit id="711" loc="705">ἐρεῖς, ἀκούσῃ πολλὰ κοὐ ψευδῆ κακά.</TextUnit>
    <TextUnit id="712" loc="706">πλείω λέλεκται νῦν τε καὶ τὸ πρὶν κακά:</TextUnit>
    <TextUnit id="713" loc="707">παῦσαι δέ, πρέσβυ, παῖδα σὸν κακορροθῶν.</TextUnit>
    <TextUnit id="714" loc="708">λέγ', ὡς ἐμοῦ λέγοντος: εἰ δ' ἀλγεῖς κλύων</TextUnit>
    <TextUnit id="715" loc="709">τἀληθές, οὐ χρῆν ς' εἰς ἔμ' ἐξαμαρτάνειν.</TextUnit>
    <TextUnit id="716" loc="710">σοῦ δ' ἂν προθνῄσκων μᾶλλον ἐξημάρτανον.</TextUnit>
    <TextUnit id="717" loc="711">ταὐτὸν γὰρ ἡβῶντ' ἄνδρα καὶ πρέσβυν θανεῖν;</TextUnit>
    <TextUnit id="718" loc="712">ψυχῇ μιᾷ ζῆν, οὐ δυοῖν, ὀφείλομεν.</TextUnit>
    <TextUnit id="719" loc="713">καὶ μὴν Διός γε μείζονα ζῴης χρόνον.</TextUnit>
    <TextUnit id="720" loc="714">ἀρᾷ γονεῦσιν οὐδὲν ἔκδικον παθών;</TextUnit>
    <TextUnit id="721" loc="715">μακροῦ βίου γὰρ ᾐσθόμην ἐρῶντά σε.</TextUnit>
    <TextUnit id="722" loc="716">ἀλλ' οὐ σὺ νεκρὸν ἀντὶ σοῦ τόνδ' ἐκφέρεις;</TextUnit>
    <TextUnit id="723" loc="717">σημεῖα τῆς σῆς γ', ὦ κάκιστ', ἀψυχίας.</TextUnit>
    <TextUnit id="724" loc="718">οὔτοι πρὸς ἡμῶν γ' ὤλετ': οὐκ ἐρεῖς τόδε.</TextUnit>
    <TextUnit id="725" loc="719">φεῦ:</TextUnit>
    <TextUnit id="726" loc="720">εἴθ' ἀνδρὸς ἔλθοις τοῦδέ γ' ἐς χρείαν ποτέ.</TextUnit>
    <TextUnit id="727" loc="720">μνήστευε πολλάς, ὡς θάνωσι πλείονες.</TextUnit>
    <TextUnit id="728" loc="721">σοὶ τοῦτ' ὄνειδος: οὐ γὰρ ἤθελες θανεῖν.</TextUnit>
    <TextUnit id="729" loc="722">φίλον τὸ φέγγος τοῦτο τοῦ θεοῦ, φίλον.</TextUnit>
    <TextUnit id="730" loc="723">κακὸν τὸ λῆμα κοὐκ ἐν ἀνδράσιν τὸ σόν.</TextUnit>
    <TextUnit id="731" loc="724">οὐκ ἐγγελᾷς γέροντα βαστάζων νεκρόν.</TextUnit>
    <TextUnit id="732" loc="725">θανῇ γε μέντοι δυσκλεής, ὅταν θάνῃς.</TextUnit>
    <TextUnit id="733" loc="726">κακῶς ἀκούειν οὐ μέλει θανόντι μοι.</TextUnit>
    <TextUnit id="734" loc="727">φεῦ φεῦ: τὸ γῆρας ὡς ἀναιδείας πλέων.</TextUnit>
    <TextUnit id="735" loc="728">ἥδ' οὐκ ἀναιδής: τήνδ' ἐφηῦρες ἄφρονα.</TextUnit>
    <TextUnit id="736" loc="729">ἄπελθε κἀμὲ τόνδ' ἔα θάψαι νεκρόν.</TextUnit>
    <TextUnit id="737" loc="730">ἄπειμι: θάψεις δ' αὐτὸς ὢν αὐτῆς φονεύς,</TextUnit>
    <TextUnit id="738" loc="731">δίκας δὲ δώσεις σοῖσι κηδεσταῖς ἔτι:</TextUnit>
    <TextUnit id="739" loc="732">ἦ τἄρ' ̓́Ακαστος οὐκέτ' ἔστ' ἐν ἀνδράσιν,</TextUnit>
    <TextUnit id="740" loc="733">εἰ μή ς' ἀδελφῆς αἷμα τιμωρήσεται.</TextUnit>
    <TextUnit id="741" loc="734">ἔρρων νυν αὐτὸς χἠ ξυνοικήσασά σοι,</TextUnit>
    <TextUnit id="742" loc="735">ἄπαιδε παιδὸς ὄντος, ὥσπερ ἄξιοι,</TextUnit>
    <TextUnit id="743" loc="736">γηράσκετ': οὐ γὰρ τῷδ' ἔτ' ἐς ταὐτὸν στέγος</TextUnit>
    <TextUnit id="744" loc="737">νεῖσθ': εἰ δ' ἀπειπεῖν χρῆν με κηρύκων ὕπο</TextUnit>
    <TextUnit id="745" loc="738">τὴν σὴν πατρῴαν ἑστίαν, ἀπεῖπον ἄν.</TextUnit>
    <TextUnit id="746" loc="739">ἡμεῖς δέ — τοὐν ποσὶν γὰρ οἰστέον κακόν —</TextUnit>
    <TextUnit id="747" loc="740">στείχωμεν, ὡς ἂν ἐν πυρᾷ θῶμεν νεκρόν.</TextUnit>
    <TextUnit id="748" loc="741">ἰὼ ἰώ. σχετλία τόλμης,</TextUnit>
    <TextUnit id="749" loc="742">ὦ γενναία καὶ μέγ' ἀρίστη,</TextUnit>
    <TextUnit id="750" loc="743">χαῖρε: πρόφρων σε χθόνιός θ' ̔Ερμῆς</TextUnit>
    <TextUnit id="751" loc="744">̔́Αιδης τε δέχοιτ'. εἰ δέ τι κἀκεῖ</TextUnit>
    <TextUnit id="752" loc="745">πλέον ἔστ' ἀγαθοῖς, τούτων μετέχους'</TextUnit>
    <TextUnit id="753" loc="746">̔́Αιδου νύμφῃ παρεδρεύοις.</TextUnit>
    <TextUnit id="754" loc="747">πολλοὺς μὲν ἤδη κἀπὸ παντοίας χθονὸς</TextUnit>
    <TextUnit id="755" loc="748">ξένους μολόντας οἶδ' ἐς ̓Αδμήτου δόμους,</TextUnit>
    <TextUnit id="756" loc="749">οἷς δεῖπνα προύθηκ': ἀλλὰ τοῦδ' οὔπω ξένον</TextUnit>
    <TextUnit id="757" loc="750">κακίον' ἐς τήνδ' ἑστίαν ἐδεξάμην.</TextUnit>
    <TextUnit id="758" loc="751">ὃς πρῶτα μὲν πενθοῦντα δεσπότην ὁρῶν</TextUnit>
    <TextUnit id="759" loc="752">ἐσῆλθε κἀτόλμης' ἀμείψασθαι πύλας.</TextUnit>
    <TextUnit id="760" loc="753">ἔπειτα δ' οὔτι σωφρόνως ἐδέξατο</TextUnit>
    <TextUnit id="761" loc="754">τὰ προστυχόντα ξένια, συμφορὰν μαθών,</TextUnit>
    <TextUnit id="762" loc="755">ἀλλ', εἴ τι μὴ φέροιμεν, ὤτρυνεν φέρειν.</TextUnit>
    <TextUnit id="763" loc="756">ποτῆρα δ' †ἐν χείρεσσι† κίσσινον λαβὼν</TextUnit>
    <TextUnit id="764" loc="757">πίνει μελαίνης μητρὸς εὔζωρον μέθυ,</TextUnit>
    <TextUnit id="765" loc="758">ἕως ἐθέρμην' αὐτὸν ἀμφιβᾶσα φλὸξ</TextUnit>
    <TextUnit id="766" loc="759">οἴνου. στέφει δὲ κρᾶτα μυρσίνης κλάδοις,</TextUnit>
    <TextUnit id="767" loc="760">ἄμους' ὑλακτῶν: δισσὰ δ' ἦν μέλη κλύειν:</TextUnit>
    <TextUnit id="768" loc="761">ὁ μὲν γὰρ ᾖδε, τῶν ἐν ̓Αδμήτου κακῶν</TextUnit>
    <TextUnit id="769" loc="762">οὐδὲν προτιμῶν, οἰκέται δ' ἐκλαίομεν</TextUnit>
    <TextUnit id="770" loc="763">δέσποιναν, ὄμμα δ' οὐκ ἐδείκνυμεν ξένῳ</TextUnit>
    <TextUnit id="771" loc="764">τέγγοντες: ̓́Αδμητος γὰρ ὧδ' ἐφίετο.</TextUnit>
    <TextUnit id="772" loc="765">καὶ νῦν ἐγὼ μὲν ἐν δόμοισιν ἑστιῶ</TextUnit>
    <TextUnit id="773" loc="766">ξένον, πανοῦργον κλῶπα καὶ λῃστήν τινα,</TextUnit>
    <TextUnit id="774" loc="767">ἡ δ' ἐκ δόμων βέβηκεν, οὐδ' ἐφεσπόμην</TextUnit>
    <TextUnit id="775" loc="768">οὐδ' ἐξέτεινα χεῖρ' ἀποιμώζων ἐμὴν</TextUnit>
    <TextUnit id="776" loc="769">δέσποιναν, ἣ 'μοὶ πᾶσί τ' οἰκέταισιν ἦν</TextUnit>
    <TextUnit id="777" loc="770">μήτηρ: κακῶν γὰρ μυρίων ἐρρύετο,</TextUnit>
    <TextUnit id="778" loc="771">ὀργὰς μαλάσσους' ἀνδρός. ἆρα τὸν ξένον</TextUnit>
    <TextUnit id="779" loc="772">στυγῶ δικαίως, ἐν κακοῖς ἀφιγμένον;</TextUnit>
    <TextUnit id="780" loc="773">οὗτος, τί σεμνὸν καὶ πεφροντικὸς βλέπεις;</TextUnit>
    <TextUnit id="781" loc="774">οὐ χρὴ σκυθρωπὸν τοῖς ξένοις τὸν πρόσπολον</TextUnit>
    <TextUnit id="782" loc="775">εἶναι, δέχεσθαι δ' εὐπροσηγόρῳ φρενί.</TextUnit>
    <TextUnit id="783" loc="776">σὺ δ' ἄνδρ' ἑταῖρον δεσπότου παρόνθ' ὁρῶν</TextUnit>
    <TextUnit id="784" loc="777">στυγνῷ προσώπῳ καὶ συνωφρυωμένῳ</TextUnit>
    <TextUnit id="785" loc="778">δέχῃ, θυραίου πήματος σπουδὴν ἔχων.</TextUnit>
    <TextUnit id="786" loc="779">δεῦρ' ἔλθ', ὅπως ἂν καὶ σοφώτερος γένῃ.</TextUnit>
    <TextUnit id="787" loc="780">τὰ θνητὰ πράγμαθ' ἥντιν' οἶσθ' ἔχει φύσιν;</TextUnit>
    <TextUnit id="788" loc="781">οἶμαι μὲν οὔ: πόθεν γάρ; ἀλλ' ἄκουέ μου.</TextUnit>
    <TextUnit id="789" loc="782">βροτοῖς ἅπασι κατθανεῖν ὀφείλεται,</TextUnit>
    <TextUnit id="790" loc="783">κοὐκ ἔστι θνητῶν ὅστις ἐξεπίσταται</TextUnit>
    <TextUnit id="791" loc="784">τὴν αὔριον μέλλουσαν εἰ βιώσεται:</TextUnit>
    <TextUnit id="792" loc="785">τὸ τῆς τύχης γὰρ ἀφανὲς οἷ προβήσεται,</TextUnit>
    <TextUnit id="793" loc="786">κἄστ' οὐ διδακτὸν οὐδ' ἁλίσκεται τέχνῃ.</TextUnit>
    <TextUnit id="794" loc="787">ταῦτ' οὖν ἀκούσας καὶ μαθὼν ἐμοῦ πάρα</TextUnit>
    <TextUnit id="795" loc="788">εὔφραινε σαυτόν, πῖνε, τὸν καθ' ἡμέραν</TextUnit>
    <TextUnit id="796" loc="789">βίον λογίζου σόν, τὰ δ' ἄλλα τῆς τύχης.</TextUnit>
    <TextUnit id="797" loc="790">τίμα δὲ καὶ τὴν πλεῖστον ἡδίστην θεῶν</TextUnit>
    <TextUnit id="798" loc="791">Κύπριν βροτοῖσιν: εὐμενὴς γὰρ ἡ θεός.</TextUnit>
    <TextUnit id="799" loc="792">τὰ δ' ἄλλ' ἔασον πάντα καὶ πιθοῦ λόγοις</TextUnit>
    <TextUnit id="800" loc="793">ἐμοῖσιν, εἴπερ ὀρθά σοι δοκῶ λέγειν.</TextUnit>
    <TextUnit id="801" loc="794">οἶμαι μέν. οὔκουν τὴν ἄγαν λύπην ἀφεὶς</TextUnit>
    <TextUnit id="802" loc="795">πίῃ μεθ' ἡμῶν [τάσδ' ὑπερβαλὼν τύχας,</TextUnit>
    <TextUnit id="803" loc="796">στεφάνοις πυκασθείς]; καὶ σάφ' οἶδ' ὁθούνεκα</TextUnit>
    <TextUnit id="804" loc="797">τοῦ νῦν σκυθρωποῦ καὶ ξυνεστῶτος φρενῶν</TextUnit>
    <TextUnit id="805" loc="798">μεθορμιεῖ σε πίτυλος ἐμπεσὼν σκύφου.</TextUnit>
    <TextUnit id="806" loc="799">ὄντας δὲ θνητοὺς θνητὰ καὶ φρονεῖν χρεών:</TextUnit>
    <TextUnit id="807" loc="800">ὡς τοῖς γε σεμνοῖς καὶ συνωφρυωμένοις</TextUnit>
    <TextUnit id="808" loc="801">ἅπασίν ἐστιν, ὥς γ' ἐμοὶ χρῆσθαι κριτῇ,</TextUnit>
    <TextUnit id="809" loc="802">οὐ βίος ἀληθῶς ὁ βίος ἀλλὰ συμφορά.</TextUnit>
    <TextUnit id="810" loc="803">ἐπιστάμεσθα ταῦτα: νῦν δὲ πράσσομεν</TextUnit>
    <TextUnit id="811" loc="804">οὐχ οἷα κώμου καὶ γέλωτος ἄξια.</TextUnit>
    <TextUnit id="812" loc="805">γυνὴ θυραῖος ἡ θανοῦσα: μὴ λίαν</TextUnit>
    <TextUnit id="813" loc="806">πένθει: δόμων γὰρ ζῶσι τῶνδε δεσπόται.</TextUnit>
    <TextUnit id="814" loc="807">τί ζῶσιν; οὐ κάτοισθα τἀν δόμοις κακά;</TextUnit>
    <TextUnit id="815" loc="808">εἰ μή τι σός με δεσπότης ἐψεύσατο.</TextUnit>
    <TextUnit id="816" loc="809">ἄγαν ἐκεῖνός ἐστ' ἄγαν φιλόξενος.</TextUnit>
    <TextUnit id="817" loc="810">οὐ χρῆν μ' ὀθνείου γ' οὕνεκ' εὖ πάσχειν νεκροῦ;</TextUnit>
    <TextUnit id="818" loc="811">ἦ κάρτα μέντοι καὶ λίαν οἰκεῖος ἦν.</TextUnit>
    <TextUnit id="819" loc="812">μῶν ξυμφοράν τιν' οὖσαν οὐκ ἔφραζέ μοι;</TextUnit>
    <TextUnit id="820" loc="813">χαίρων ἴθ': ἡμῖν δεσποτῶν μέλει κακά.</TextUnit>
    <TextUnit id="821" loc="814">ὅδ' οὐ θυραίων πημάτων ἄρχει λόγος.</TextUnit>
    <TextUnit id="822" loc="815">οὐ γάρ τι κωμάζοντ' ἂν ἠχθόμην ς' ὁρῶν.</TextUnit>
    <TextUnit id="823" loc="816">ἀλλ' ἦ πέπονθα δείν' ὑπὸ ξένων ἐμῶν;</TextUnit>
    <TextUnit id="824" loc="817">οὐκ ἦλθες ἐν δέοντι δέξασθαι δόμοις.</TextUnit>
    <TextUnit id="825" loc="818">[πένθος γὰρ ἡμῖν ἐστι: καὶ στολμοὺς βλέπεις</TextUnit>
    <TextUnit id="826" loc="819">μελαμπέπλους κουράν τε.]</TextUnit>
    <TextUnit id="827" loc="820">[τίς δ' ὁ κατθανών;]</TextUnit>
    <TextUnit id="828" loc="820">μῶν ἢ τέκνων τι φροῦδον ἢ γέρων πατήρ;</TextUnit>
    <TextUnit id="829" loc="821">γυνὴ μὲν οὖν ὄλωλεν ̓Αδμήτου, ξένε.</TextUnit>
    <TextUnit id="830" loc="822">τί φῄς; ἔπειτα δῆτά μ' ἐξενίζετε;</TextUnit>
    <TextUnit id="831" loc="823">ᾐδεῖτο γάρ σε τῶνδ' ἀπώσασθαι δόμων.</TextUnit>
    <TextUnit id="832" loc="824">ὦ σχέτλι', οἵας ἤμπλακες ξυναόρου.</TextUnit>
    <TextUnit id="833" loc="825">ἀπωλόμεσθα πάντες, οὐ κείνη μόνη.</TextUnit>
    <TextUnit id="834" loc="826">ἀλλ' ᾐσθόμην μὲν ὄμμ' ἰδὼν δακρυρροοῦν</TextUnit>
    <TextUnit id="835" loc="827">κουράν τε καὶ πρόσωπον: ἀλλ' ἔπειθέ με</TextUnit>
    <TextUnit id="836" loc="828">λέγων θυραῖον κῆδος ἐς τάφον φέρειν.</TextUnit>
    <TextUnit id="837" loc="829">βίᾳ δὲ θυμοῦ τάσδ' ὑπερβαλὼν πύλας</TextUnit>
    <TextUnit id="838" loc="830">ἔπινον ἀνδρὸς ἐν φιλοξένου δόμοις</TextUnit>
    <TextUnit id="839" loc="831">πράσσοντος οὕτω. κᾆτα κωμάζω κάρα</TextUnit>
    <TextUnit id="840" loc="832">στεφάνοις πυκασθείς; ἀλλὰ σοῦ τὸ νῦν φράσαι,</TextUnit>
    <TextUnit id="841" loc="833">κακοῦ τοσούτου δώμασιν προσκειμένου,</TextUnit>
    <TextUnit id="842" loc="834">ποῦ καί σφε θάπτει, ποῦ νιν εὑρήσω μολών.</TextUnit>
    <TextUnit id="843" loc="835">ὀρθὴν παρ' οἶμον ἣ 'πὶ Λάρισαν φέρει</TextUnit>
    <TextUnit id="844" loc="836">τύμβον κατόψῃ ξεστὸν ἐκ προαστίου.</TextUnit>
    <TextUnit id="845" loc="837">ὦ πολλὰ τλᾶσα καρδία καὶ χεὶρ ἐμή,</TextUnit>
    <TextUnit id="846" loc="838">νῦν δεῖξον οἷον παῖδά ς' ἡ Τιρυνθία</TextUnit>
    <TextUnit id="847" loc="839">ἐγείνατ' ̓Ηλεκτρύωνος ̓Αλκμήνη Διί.</TextUnit>
    <TextUnit id="848" loc="840">δεῖ γάρ με σῶσαι τὴν θανοῦσαν ἀρτίως</TextUnit>
    <TextUnit id="849" loc="841">γυναῖκα κἀς τόνδ' αὖθις ἱδρῦσαι δόμον</TextUnit>
    <TextUnit id="850" loc="842">̓́Αλκηστιν ̓Αδμήτῳ θ' ὑπουργῆσαι χάριν.</TextUnit>
    <TextUnit id="851" loc="843">ἐλθὼν δ' ἄνακτα τὸν μελάμπεπλον νεκρῶν</TextUnit>
    <TextUnit id="852" loc="844">Θάνατον φυλάξω, καί νιν εὑρήσειν δοκῶ</TextUnit>
    <TextUnit id="853" loc="845">πίνοντα τύμβου πλησίον προσφαγμάτων.</TextUnit>
    <TextUnit id="854" loc="846">κἄνπερ λοχαίας αὐτὸν ἐξ ἕδρας συθεὶς</TextUnit>
    <TextUnit id="855" loc="847">μάρψω, κύκλον δὲ περιβάλω χεροῖν ἐμαῖν,</TextUnit>
    <TextUnit id="856" loc="848">οὐκ ἔστιν ὅστις αὐτὸν ἐξαιρήσεται</TextUnit>
    <TextUnit id="857" loc="849">μογοῦντα πλευρά, πρὶν γυναῖκ' ἐμοὶ μεθῇ.</TextUnit>
    <TextUnit id="858" loc="850">ἢν δ' οὖν ἁμάρτω τῆσδ' ἄγρας καὶ μὴ μόλῃ</TextUnit>
    <TextUnit id="859" loc="851">πρὸς αἱματηρὸν πέλανον, εἶμι τῶν κάτω</TextUnit>
    <TextUnit id="860" loc="852">Κόρης ̓́Ανακτός τ' εἰς ἀνηλίους δόμους,</TextUnit>
    <TextUnit id="861" loc="853">αἰτήσομαί τε καὶ πέποιθ' ἄξειν ἄνω</TextUnit>
    <TextUnit id="862" loc="854">̓́Αλκηστιν, ὥστε χερσὶν ἐνθεῖναι ξένου,</TextUnit>
    <TextUnit id="863" loc="855">ὅς μ' ἐς δόμους ἐδέξατ' οὐδ' ἀπήλασεν,</TextUnit>
    <TextUnit id="864" loc="856">καίπερ βαρείᾳ συμφορᾷ πεπληγμένος,</TextUnit>
    <TextUnit id="865" loc="857">ἔκρυπτε δ' ὢν γενναῖος, αἰδεσθεὶς ἐμέ.</TextUnit>
    <TextUnit id="866" loc="858">τίς τοῦδε μᾶλλον Θεσσαλῶν φιλόξενος,</TextUnit>
    <TextUnit id="867" loc="859">τίς ̔Ελλάδ' οἰκῶν; τοιγὰρ οὐκ ἐρεῖ κακὸν</TextUnit>
    <TextUnit id="868" loc="860">εὐεργετῆσαι φῶτα γενναῖος γεγώς.</TextUnit>
    <TextUnit id="869" loc="861">ἰώ,</TextUnit>
    <TextUnit id="870" loc="862">στυγναὶ πρόσοδοι, στυγναὶ δ' ὄψεις</TextUnit>
    <TextUnit id="871" loc="863">χήρων μελάθρων.</TextUnit>
    <TextUnit id="872" loc="864">ἰώ μοί μοι. αἰαῖ &amp;λτ;αἰαῖ&amp;γτ;.</TextUnit>
    <TextUnit id="873" loc="865">ποῖ βῶ; ποῖ στῶ; τί λέγω; τί δὲ μή;</TextUnit>
    <TextUnit id="874" loc="866">πῶς ἂν ὀλοίμην;</TextUnit>
    <TextUnit id="875" loc="865">ἦ βαρυδαίμονα μήτηρ μ' ἔτεκεν.</TextUnit>
    <TextUnit id="876" loc="866">ζηλῶ φθιμένους, κείνων ἔραμαι,</TextUnit>
    <TextUnit id="877" loc="867">κεῖν' ἐπιθυμῶ δώματα ναίειν.</TextUnit>
    <TextUnit id="878" loc="868">οὔτε γὰρ αὐγὰς χαίρω προσορῶν</TextUnit>
    <TextUnit id="879" loc="869">οὔτ' ἐπὶ γαίας πόδα πεζεύων:</TextUnit>
    <TextUnit id="880" loc="870">τοῖον ὅμηρόν μ' ἀποσυλήσας</TextUnit>
    <TextUnit id="881" loc="871">̔́Αιδῃ Θάνατος παρέδωκεν.</TextUnit>
    <TextUnit id="882" loc="872">πρόβα, πρόβα: βᾶθι κεῦθος οἴκων.</TextUnit>
    <TextUnit id="883" loc="873">αἰαί.</TextUnit>
    <TextUnit id="884" loc="874">πέπονθας ἄξι' αἰαγμάτων.</TextUnit>
    <TextUnit id="885" loc="875">ἒ ἔ.</TextUnit>
    <TextUnit id="886" loc="876">δι' ὀδύνας</TextUnit>
    <TextUnit id="887" loc="874b">ἔβας, σάφ' οἶδα.</TextUnit>
    <TextUnit id="888" loc="875">φεῦ φεῦ.</TextUnit>
    <TextUnit id="889" loc="875">τὰν νέρθε δ' οὐδὲν ὠφελεῖς.</TextUnit>
    <TextUnit id="890" loc="876">ἰώ μοί μοι.</TextUnit>
    <TextUnit id="891" loc="877">τὸ μήποτ' εἰσιδεῖν φιλίας ἀλόχου</TextUnit>
    <TextUnit id="892" loc="878">πρόσωπόν ς' ἔσαντα λυπρόν.</TextUnit>
    <TextUnit id="893" loc="879">ἔμνησας ὅ μου φρένας ἥλκωσεν:</TextUnit>
    <TextUnit id="894" loc="880">τί γὰρ ἀνδρὶ κακὸν μεῖζον ἁμαρτεῖν</TextUnit>
    <TextUnit id="895" loc="880">πιστῆς ἀλόχου; μή ποτε γήμας</TextUnit>
    <TextUnit id="896" loc="881">ὤφελον οἰκεῖν μετὰ τῆσδε δόμους.</TextUnit>
    <TextUnit id="897" loc="882">ζηλῶ δ' ἀγάμους ἀτέκνους τε βροτῶν:</TextUnit>
    <TextUnit id="898" loc="883">μία γὰρ ψυχή, τῆς ὑπεραλγεῖν</TextUnit>
    <TextUnit id="899" loc="884">μέτριον ἄχθος:</TextUnit>
    <TextUnit id="900" loc="885">παίδων δὲ νόσους καὶ νυμφιδίους</TextUnit>
    <TextUnit id="901" loc="886">εὐνὰς θανάτοις κεραϊζομένας</TextUnit>
    <TextUnit id="902" loc="887">οὐ τλητὸν ὁρᾶν, ἐξὸν ἀτέκνους</TextUnit>
    <TextUnit id="903" loc="888">ἀγάμους τ' εἶναι διὰ παντός.</TextUnit>
    <TextUnit id="904" loc="889">τύχα τύχα δυσπάλαιστος ἥκει.</TextUnit>
    <TextUnit id="905" loc="890">αἰαῖ.</TextUnit>
    <TextUnit id="906" loc="890">πέρας δέ γ' οὐδὲν ἀλγέων τίθης.</TextUnit>
    <TextUnit id="907" loc="891">ἒ ἔ.</TextUnit>
    <TextUnit id="908" loc="892">βαρέα μὲν</TextUnit>
    <TextUnit id="909" loc="891b">φέρειν, ὅμως δὲ...</TextUnit>
    <TextUnit id="910" loc="892">φεῦ φεῦ.</TextUnit>
    <TextUnit id="911" loc="893">τλᾶθ': οὐ σὺ πρῶτος ὤλεσας...</TextUnit>
    <TextUnit id="912" loc="894">ἰώ μοί μοι.</TextUnit>
    <TextUnit id="913" loc="895">γυναῖκα: συμφορὰ δ' ἑτέρους ἑτέρα</TextUnit>
    <TextUnit id="914" loc="896">πιέζει φανεῖσα θνατῶν.</TextUnit>
    <TextUnit id="915" loc="895">ὦ μακρὰ πένθη λῦπαί τε φίλων</TextUnit>
    <TextUnit id="916" loc="896">τῶν ὑπὸ γαίας.</TextUnit>
    <TextUnit id="917" loc="897">τί μ' ἐκώλυσας ῥῖψαι τύμβου</TextUnit>
    <TextUnit id="918" loc="898">τάφρον ἐς κοίλην καὶ μετ' ἐκείνης</TextUnit>
    <TextUnit id="919" loc="899">τῆς μέγ' ἀρίστης κεῖσθαι φθίμενον;</TextUnit>
    <TextUnit id="920" loc="900">δύο δ' ἀντὶ μιᾶς ̔́Αιδης ψυχὰς</TextUnit>
    <TextUnit id="921" loc="901">τὰς πιστοτάτας σὺν ἂν ἔσχεν, ὁμοῦ</TextUnit>
    <TextUnit id="922" loc="902">χθονίαν λίμνην διαβάντε.</TextUnit>
    <TextUnit id="923" loc="903">ἐμοί τις ἦν</TextUnit>
    <TextUnit id="924" loc="904">ἐν γένει, ᾧ κόρος ἀξιόθρη-</TextUnit>
    <TextUnit id="925" loc="905">νος ὤλετ' ἐν δόμοισιν</TextUnit>
    <TextUnit id="926" loc="906">μονόπαις: ἀλλ' ἔμπας</TextUnit>
    <TextUnit id="927" loc="907">ἔφερε κακὸν ἅλις, ἄτεκνος ὤν,</TextUnit>
    <TextUnit id="928" loc="908">πολιὰς ἐπὶ χαίτας ἤδη</TextUnit>
    <TextUnit id="929" loc="910">προπετὴς ὢν βιότου τε πόρσω.</TextUnit>
    <TextUnit id="930" loc="911">ὦ σχῆμα δόμων, πῶς εἰσέλθω,</TextUnit>
    <TextUnit id="931" loc="912">πῶς δ' οἰκήσω, μεταπίπτοντος</TextUnit>
    <TextUnit id="932" loc="913">δαίμονος; οἴμοι. πολὺ γὰρ τὸ μέσον:</TextUnit>
    <TextUnit id="933" loc="915">τότε μὲν πεύκαις σὺν Πηλιάσιν</TextUnit>
    <TextUnit id="934" loc="916">σύν θ' ὑμεναίοις ἔστειχον ἔσω</TextUnit>
    <TextUnit id="935" loc="917">φιλίας ἀλόχου χέρα βαστάζων,</TextUnit>
    <TextUnit id="936" loc="918">πολυάχητος δ' εἵπετο κῶμος</TextUnit>
    <TextUnit id="937" loc="919">τήν τε θανοῦσαν κἄμ' ὀλβίζων</TextUnit>
    <TextUnit id="938" loc="920">ὡς εὐπατρίδαι κἀπ' ἀμφοτέρων</TextUnit>
    <TextUnit id="939" loc="921">ὄντες ἀρίστων σύζυγες εἶμεν:</TextUnit>
    <TextUnit id="940" loc="922">νῦν δ' ὑμεναίων γόος ἀντίπαλος</TextUnit>
    <TextUnit id="941" loc="923">λευκῶν τε πέπλων μέλανες στολμοὶ</TextUnit>
    <TextUnit id="942" loc="924">πέμπουσί μ' ἔσω</TextUnit>
    <TextUnit id="943" loc="925">λέκτρων κοίτας ἐς ἐρήμους.</TextUnit>
    <TextUnit id="944" loc="926">παρ' εὐτυχῆ</TextUnit>
    <TextUnit id="945" loc="927">σοι πότμον ἦλθεν ἀπειροκάκῳ</TextUnit>
    <TextUnit id="946" loc="928">τόδ' ἄλγος: ἀλλ' ἔσωσας</TextUnit>
    <TextUnit id="947" loc="929">βίοτον καὶ ψυχάν.</TextUnit>
    <TextUnit id="948" loc="930">ἔθανε δάμαρ, ἔλιπε φιλίαν:</TextUnit>
    <TextUnit id="949" loc="931">τί νέον τόδε; πολλοὺς ἤδη</TextUnit>
    <TextUnit id="950" loc="932">παρέλυσεν θάνατος δάμαρτος.</TextUnit>
    <TextUnit id="951" loc="935">φίλοι, γυναικὸς δαίμον' εὐτυχέστερον</TextUnit>
    <TextUnit id="952" loc="936">τοὐμοῦ νομίζω, καίπερ οὐ δοκοῦνθ' ὅμως.</TextUnit>
    <TextUnit id="953" loc="937">τῆς μὲν γὰρ οὐδὲν ἄλγος ἅψεταί ποτε,</TextUnit>
    <TextUnit id="954" loc="938">πολλῶν δὲ μόχθων εὐκλεὴς ἐπαύσατο.</TextUnit>
    <TextUnit id="955" loc="939">ἐγὼ δ', ὃν οὐ χρῆν ζῆν, παρεὶς τὸ μόρσιμον</TextUnit>
    <TextUnit id="956" loc="940">λυπρὸν διάξω βίοτον: ἄρτι μανθάνω.</TextUnit>
    <TextUnit id="957" loc="941">πῶς γὰρ δόμων τῶνδ' εἰσόδους ἀνέξομαι;</TextUnit>
    <TextUnit id="958" loc="942">τίν' ἂν προσειπών, τοῦ δὲ προσρηθεὶς ὕπο</TextUnit>
    <TextUnit id="959" loc="943">τερπνῆς τύχοιμ' ἂν εἰσόδου; ποῖ τρέψομαι;</TextUnit>
    <TextUnit id="960" loc="944">ἡ μὲν γὰρ ἔνδον ἐξελᾷ μ' ἐρημία,</TextUnit>
    <TextUnit id="961" loc="945">γυναικὸς εὐνὰς εὖτ' ἂν εἰσίδω κενὰς</TextUnit>
    <TextUnit id="962" loc="946">θρόνους τ' ἐν οἷσιν ἷζε καὶ κατὰ στέγας</TextUnit>
    <TextUnit id="963" loc="947">αὐχμηρὸν οὖδας, τέκνα δ' ἀμφὶ γούνασι</TextUnit>
    <TextUnit id="964" loc="948">πίπτοντα κλαίῃ μητέρ', οἱ δὲ δεσπότιν</TextUnit>
    <TextUnit id="965" loc="949">στένωσιν οἵαν ἐκ δόμων ἀπώλεσαν.</TextUnit>
    <TextUnit id="966" loc="950">τὰ μὲν κατ' οἴκους τοιάδ': ἔξωθεν δέ με</TextUnit>
    <TextUnit id="967" loc="951">γάμοι τ' ἐλῶσι Θεσσαλῶν καὶ ξύλλογοι</TextUnit>
    <TextUnit id="968" loc="952">γυναικοπληθεῖς: οὐ γὰρ ἐξανέξομαι</TextUnit>
    <TextUnit id="969" loc="953">λεύσσων δάμαρτος τῆς ἐμῆς ὁμήλικας.</TextUnit>
    <TextUnit id="970" loc="954">ἐρεῖ δέ μ' ὅστις ἐχθρὸς ὢν κυρεῖ τάδε:</TextUnit>
    <TextUnit id="971" loc="955">̓Ιδοῦ τὸν αἰσχρῶς ζῶνθ', ὃς οὐκ ἔτλη θανεῖν</TextUnit>
    <TextUnit id="972" loc="956">ἀλλ' ἣν ἔγημεν ἀντιδοὺς ἀψυχίᾳ</TextUnit>
    <TextUnit id="973" loc="957">πέφευγεν ̔́Αιδην: κᾆτ' ἀνὴρ εἶναι δοκεῖ;</TextUnit>
    <TextUnit id="974" loc="958">στυγεῖ δὲ τοὺς τεκόντας, αὐτὸς οὐ θέλων</TextUnit>
    <TextUnit id="975" loc="959">θανεῖν. τοιάνδε πρὸς κακοῖσι κληδόνα</TextUnit>
    <TextUnit id="976" loc="960">ἕξω. τί μοι ζῆν δῆτα κέρδιον, φίλοι,</TextUnit>
    <TextUnit id="977" loc="961">κακῶς κλύοντι καὶ κακῶς πεπραγότι;</TextUnit>
    <TextUnit id="978" loc="962">ἐγὼ καὶ διὰ μούσας</TextUnit>
    <TextUnit id="979" loc="963">καὶ μετάρσιος ᾖξα, καὶ</TextUnit>
    <TextUnit id="980" loc="964">πλείστων ἁψάμενος λόγων</TextUnit>
    <TextUnit id="981" loc="965">κρεῖσσον οὐδὲν ̓Ανάγκας</TextUnit>
    <TextUnit id="982" loc="966">ηὗρον οὐδέ τι φάρμακον</TextUnit>
    <TextUnit id="983" loc="967">Θρῄσσαις ἐν σανίσιν, τὰς</TextUnit>
    <TextUnit id="984" loc="968">̓Ορφεία κατέγραψεν</TextUnit>
    <TextUnit id="985" loc="969">γῆρυς, οὐδ' ὅσα Φοῖβος ̓Α-</TextUnit>
    <TextUnit id="986" loc="970">σκληπιάδαις ἔδωκε</TextUnit>
    <TextUnit id="987" loc="971">φάρμακα πολυπόνοις</TextUnit>
    <TextUnit id="988" loc="972">ἀντιτεμὼν βροτοῖσιν.</TextUnit>
    <TextUnit id="989" loc="973">μόνας δ' οὔτ' ἐπὶ βωμοὺς</TextUnit>
    <TextUnit id="990" loc="974">ἐλθεῖν οὔτε βρέτας θεᾶς</TextUnit>
    <TextUnit id="991" loc="975">ἔστιν, οὐ σφαγίων κλύει.</TextUnit>
    <TextUnit id="992" loc="976">μή μοι, πότνια, μείζων</TextUnit>
    <TextUnit id="993" loc="977">ἔλθοις ἢ τὸ πρὶν ἐν βίῳ.</TextUnit>
    <TextUnit id="994" loc="978">καὶ γὰρ Ζεὺς ὅ τι νεύσῃ</TextUnit>
    <TextUnit id="995" loc="979">σὺν σοὶ τοῦτο τελευτᾷ.</TextUnit>
    <TextUnit id="996" loc="980">καὶ τὸν ἐν Χαλύβοις δαμά-</TextUnit>
    <TextUnit id="997" loc="981">ζεις σὺ βίᾳ σίδαρον,</TextUnit>
    <TextUnit id="998" loc="982">οὐδέ τις ἀποτόμου</TextUnit>
    <TextUnit id="999" loc="983">λήματός ἐστιν αἰδώς.</TextUnit>
    <TextUnit id="1000" loc="984">καὶ ς' ἐν ἀφύκτοισι χερῶν εἷλε θεὰ δεσμοῖς.</TextUnit>
    <TextUnit id="1001" loc="985">τόλμα δ': οὐ γὰρ ἀνάξεις ποτ' ἔνερθεν</TextUnit>
    <TextUnit id="1002" loc="986">κλαίων τοὺς φθιμένους ἄνω.</TextUnit>
    <TextUnit id="1003" loc="987">καὶ θεῶν σκότιοι φθίνουσι</TextUnit>
    <TextUnit id="1004" loc="990">παῖδες ἐν θανάτῳ.</TextUnit>
    <TextUnit id="1005" loc="991">φίλα μὲν ὅτ' ἦν μεθ' ἡμῶν,</TextUnit>
    <TextUnit id="1006" loc="992">φίλα δὲ θανοῦς' ἔτ' ἔσται,</TextUnit>
    <TextUnit id="1007" loc="993">γενναιοτάταν δὲ πασᾶν</TextUnit>
    <TextUnit id="1008" loc="994">ἐζεύξω κλισίαις ἄκοιτιν.</TextUnit>
    <TextUnit id="1009" loc="995">μηδὲ νεκρῶν ὡς φθιμένων χῶμα νομιζέσθω</TextUnit>
    <TextUnit id="1010" loc="996">τύμβος σᾶς ἀλόχου, θεοῖσι δ' ὁμοίως</TextUnit>
    <TextUnit id="1011" loc="997">τιμάσθω, σέβας ἐμπόρων.</TextUnit>
    <TextUnit id="1012" loc="1000">καί τις δοχμίαν κέλευθον</TextUnit>
    <TextUnit id="1013" loc="1001">ἐμβαίνων τόδ' ἐρεῖ:</TextUnit>
    <TextUnit id="1014" loc="1002">Αὕτα ποτὲ προύθαν' ἀνδρός,</TextUnit>
    <TextUnit id="1015" loc="1003">νῦν δ' ἔστι μάκαιρα δαίμων:</TextUnit>
    <TextUnit id="1016" loc="1004">χαῖρ', ὦ πότνι', εὖ δὲ δοίης.</TextUnit>
    <TextUnit id="1017" loc="1005">τοίᾳ νιν προσεροῦσι φήμᾳ.</TextUnit>
    <TextUnit id="1018" loc="1006">καὶ μὴν ὅδ', ὡς ἔοικεν, ̓Αλκμήνης γόνος,</TextUnit>
    <TextUnit id="1019" loc="1007">̓́Αδμητε, πρὸς σὴν ἑστίαν πορεύεται.</TextUnit>
    <TextUnit id="1020" loc="1008">φίλον πρὸς ἄνδρα χρὴ λέγειν ἐλευθέρως,</TextUnit>
    <TextUnit id="1021" loc="1009">̓́Αδμητε, μομφὰς δ' οὐχ ὑπὸ σπλάγχνοις ἔχειν</TextUnit>
    <TextUnit id="1022" loc="1010">σιγῶντ'. ἐγὼ δὲ σοῖς κακοῖσιν ἠξίουν</TextUnit>
    <TextUnit id="1023" loc="1011">ἐγγὺς παρεστὼς ἐξετάζεσθαι φίλος:</TextUnit>
    <TextUnit id="1024" loc="1012">σὺ δ' οὐκ ἔφραζες σῆς προκείμενον νέκυν</TextUnit>
    <TextUnit id="1025" loc="1013">γυναικός, ἀλλά μ' ἐξένιζες ἐν δόμοις,</TextUnit>
    <TextUnit id="1026" loc="1014">ὡς δὴ θυραίου πήματος σπουδὴν ἔχων.</TextUnit>
    <TextUnit id="1027" loc="1015">κἄστεψα κρᾶτα καὶ θεοῖς ἐλειψάμην</TextUnit>
    <TextUnit id="1028" loc="1016">σπονδὰς ἐν οἴκοις δυστυχοῦσι τοῖσι σοῖς.</TextUnit>
    <TextUnit id="1029" loc="1017">καὶ μέμφομαι μέν, μέμφομαι, παθὼν τάδε:</TextUnit>
    <TextUnit id="1030" loc="1018">οὐ μήν σε λυπεῖν &amp;λτ;γ'&amp;γτ; ἐν κακοῖσι βούλομαι.</TextUnit>
    <TextUnit id="1031" loc="1019">ὧν δ' οὕνεχ' ἥκω δεῦρ' ὑποστρέψας πάλιν</TextUnit>
    <TextUnit id="1032" loc="1020">λέξω: γυναῖκα τήνδε μοι σῶσον λαβών,</TextUnit>
    <TextUnit id="1033" loc="1021">ἕως ἂν ἵππους δεῦρο Θρῃκίας ἄγων</TextUnit>
    <TextUnit id="1034" loc="1022">ἔλθω, τύραννον Βιστόνων κατακτανών.</TextUnit>
    <TextUnit id="1035" loc="1023">πράξας δ' ὃ μὴ τύχοιμι （νοστήσαιμι γάρ）</TextUnit>
    <TextUnit id="1036" loc="1024">δίδωμι τήνδε σοῖσι προσπολεῖν δόμοις.</TextUnit>
    <TextUnit id="1037" loc="1025">πολλῷ δὲ μόχθῳ χεῖρας ἦλθεν εἰς ἐμάς:</TextUnit>
    <TextUnit id="1038" loc="1026">ἀγῶνα γὰρ πάνδημον εὑρίσκω τινὰς</TextUnit>
    <TextUnit id="1039" loc="1027">τιθέντας, ἀθληταῖσιν ἄξιον πόνον,</TextUnit>
    <TextUnit id="1040" loc="1028">ὅθεν κομίζω τήνδε νικητήρια</TextUnit>
    <TextUnit id="1041" loc="1029">λαβών. τὰ μὲν γὰρ κοῦφα τοῖς νικῶσιν ἦν</TextUnit>
    <TextUnit id="1042" loc="1030">ἵππους ἄγεσθαι, τοῖσι δ' αὖ τὰ μείζονα</TextUnit>
    <TextUnit id="1043" loc="1031">νικῶσι, πυγμὴν καὶ πάλην, βουφόρβια:</TextUnit>
    <TextUnit id="1044" loc="1032">γυνὴ δ' ἐπ' αὐτοῖς εἵπετ': ἐντυχόντι δὲ</TextUnit>
    <TextUnit id="1045" loc="1033">αἰσχρὸν παρεῖναι κέρδος ἦν τόδ' εὐκλεές.</TextUnit>
    <TextUnit id="1046" loc="1034">ἀλλ', ὥσπερ εἶπον, σοὶ μέλειν γυναῖκα χρή:</TextUnit>
    <TextUnit id="1047" loc="1035">οὐ γὰρ κλοπαίαν ἀλλὰ σὺν πόνῳ λαβὼν</TextUnit>
    <TextUnit id="1048" loc="1036">ἥκω: χρόνῳ δὲ καὶ σύ μ' αἰνέσεις ἴσως.</TextUnit>
    <TextUnit id="1049" loc="1037">οὔτοι ς' ἀτίζων οὐδ' ἐν ἐχθροῖσιν τιθεὶς</TextUnit>
    <TextUnit id="1050" loc="1038">ἔκρυψ' ἐμῆς γυναικὸς ἀθλίου τύχας.</TextUnit>
    <TextUnit id="1051" loc="1039">ἀλλ' ἄλγος ἄλγει τοῦτ' ἂν ἦν προσκείμενον,</TextUnit>
    <TextUnit id="1052" loc="1040">εἴ του πρὸς ἄλλου δώμαθ' ὡρμήθης ξένου:</TextUnit>
    <TextUnit id="1053" loc="1041">ἅλις δὲ κλαίειν τοὐμὸν ἦν ἐμοὶ κακόν.</TextUnit>
    <TextUnit id="1054" loc="1042">γυναῖκα δ', εἴ πως ἔστιν, αἰτοῦμαί ς', ἄναξ,</TextUnit>
    <TextUnit id="1055" loc="1043">ἄλλον τιν' ὅστις μὴ πέπονθεν οἷ' ἐγὼ</TextUnit>
    <TextUnit id="1056" loc="1044">σῴζειν ἄνωχθι Θεσσαλῶν: πολλοὶ δέ σοι</TextUnit>
    <TextUnit id="1057" loc="1045">ξένοι Φεραίων: μή μ' ἀναμνήσῃς κακῶν.</TextUnit>
    <TextUnit id="1058" loc="1046">οὐκ ἂν δυναίμην τήνδ' ὁρῶν ἐν δώμασιν</TextUnit>
    <TextUnit id="1059" loc="1047">ἄδακρυς εἶναι: μὴ νοσοῦντί μοι νόσον</TextUnit>
    <TextUnit id="1060" loc="1048">προσθῇς: ἅλις γὰρ συμφορᾷ βαρύνομαι.</TextUnit>
    <TextUnit id="1061" loc="1049">ποῦ καὶ τρέφοιτ' ἂν δωμάτων νέα γυνή;</TextUnit>
    <TextUnit id="1062" loc="1050">νέα γάρ, ὡς ἐσθῆτι καὶ κόσμῳ πρέπει.</TextUnit>
    <TextUnit id="1063" loc="1051">πότερα κατ' ἀνδρῶν δῆτ' ἐνοικήσει στέγην;</TextUnit>
    <TextUnit id="1064" loc="1052">καὶ πῶς ἀκραιφνὴς ἐν νέοις στρωφωμένη</TextUnit>
    <TextUnit id="1065" loc="1053">ἔσται; τὸν ἡβῶνθ', ̔Ηράκλεις, οὐ ῥᾴδιον</TextUnit>
    <TextUnit id="1066" loc="1054">εἴργειν: ἐγὼ δὲ σοῦ προμηθίαν ἔχω.</TextUnit>
    <TextUnit id="1067" loc="1055">ἢ τῆς θανούσης θάλαμον ἐσβήσας τρέφω;</TextUnit>
    <TextUnit id="1068" loc="1056">καὶ πῶς ἐπεσφρῶ τήνδε τῷ κείνης λέχει;</TextUnit>
    <TextUnit id="1069" loc="1057">διπλῆν φοβοῦμαι μέμψιν, ἔκ τε δημοτῶν,</TextUnit>
    <TextUnit id="1070" loc="1058">μή τίς μ' ἐλέγξῃ τὴν ἐμὴν εὐεργέτιν</TextUnit>
    <TextUnit id="1071" loc="1059">προδόντ' ἐν ἄλλης δεμνίοις πίτνειν νέας,</TextUnit>
    <TextUnit id="1072" loc="1060">καὶ τῆς θανούσης （ἀξία δέ μοι σέβειν）</TextUnit>
    <TextUnit id="1073" loc="1061">πολλὴν πρόνοιαν δεῖ μ' ἔχειν. σὺ δ', ὦ γύναι,</TextUnit>
    <TextUnit id="1074" loc="1062">ἥτις ποτ' εἶ σύ, ταὔτ' ἔχους' ̓Αλκήστιδι</TextUnit>
    <TextUnit id="1075" loc="1063">μορφῆς μέτρ' ἴσθι, καὶ προσήϊξαι δέμας.</TextUnit>
    <TextUnit id="1076" loc="1064">οἴμοι. κόμιζε πρὸς θεῶν ἐξ ὀμμάτων</TextUnit>
    <TextUnit id="1077" loc="1065">γυναῖκα τήνδε, μή μ' ἕλῃς ᾑρημένον.</TextUnit>
    <TextUnit id="1078" loc="1066">δοκῶ γὰρ αὐτὴν εἰσορῶν γυναῖχ' ὁρᾶν</TextUnit>
    <TextUnit id="1079" loc="1067">ἐμήν: θολοῖ δὲ καρδίαν, ἐκ δ' ὀμμάτων</TextUnit>
    <TextUnit id="1080" loc="1068">πηγαὶ κατερρώγασιν: ὦ τλήμων ἐγώ,</TextUnit>
    <TextUnit id="1081" loc="1069">ὡς ἄρτι πένθους τοῦδε γεύομαι πικροῦ.</TextUnit>
    <TextUnit id="1082" loc="1070">ἐγὼ μὲν οὐκ ἔχοιμ' ἂν εὖ λέγειν τύχην:</TextUnit>
    <TextUnit id="1083" loc="1071">χρὴ δ', ἥτις ἐστί, καρτερεῖν θεοῦ δόσιν.</TextUnit>
    <TextUnit id="1084" loc="1072">εἰ γὰρ τοσαύτην δύναμιν εἶχον ὥστε σὴν</TextUnit>
    <TextUnit id="1085" loc="1073">ἐς φῶς πορεῦσαι νερτέρων ἐκ δωμάτων</TextUnit>
    <TextUnit id="1086" loc="1074">γυναῖκα καί σοι τήνδε πορσῦναι χάριν.</TextUnit>
    <TextUnit id="1087" loc="1075">σάφ' οἶδα βούλεσθαί ς' ἄν. ἀλλὰ ποῦ τόδε;</TextUnit>
    <TextUnit id="1088" loc="1076">οὐκ ἔστι τοὺς θανόντας ἐς φάος μολεῖν.</TextUnit>
    <TextUnit id="1089" loc="1077">μή νυν ὑπέρβαλλ' ἀλλ' ἐναισίμως φέρε.</TextUnit>
    <TextUnit id="1090" loc="1078">ῥᾷον παραινεῖν ἢ παθόντα καρτερεῖν.</TextUnit>
    <TextUnit id="1091" loc="1079">τί δ' ἂν προκόπτοις, εἰ θέλεις ἀεὶ στένειν;</TextUnit>
    <TextUnit id="1092" loc="1080">ἔγνωκα καὐτός, ἀλλ' ἔρως τις ἐξάγει.</TextUnit>
    <TextUnit id="1093" loc="1081">τὸ γὰρ φιλῆσαι τὸν θανόντ' ἄγει δάκρυ.</TextUnit>
    <TextUnit id="1094" loc="1082">ἀπώλεσέν με κἄτι μᾶλλον ἢ λέγω.</TextUnit>
    <TextUnit id="1095" loc="1083">γυναικὸς ἐσθλῆς ἤμπλακες: τίς ἀντερεῖ;</TextUnit>
    <TextUnit id="1096" loc="1084">ὥστ' ἄνδρα τόνδε μηκέθ' ἥδεσθαι βίῳ.</TextUnit>
    <TextUnit id="1097" loc="1085">χρόνος μαλάξει, νῦν δ' ἔθ' ἡβάσκει, κακόν.</TextUnit>
    <TextUnit id="1098" loc="1086">χρόνον λέγοις ἄν, εἰ χρόνος τὸ κατθανεῖν.</TextUnit>
    <TextUnit id="1099" loc="1087">γυνή σε παύσει καὶ νέοι γάμοι πόθου.</TextUnit>
    <TextUnit id="1100" loc="1088">σίγησον: οἷον εἶπας. οὐκ ἂν ᾠόμην.</TextUnit>
    <TextUnit id="1101" loc="1089">τί δ'; οὐ γαμεῖς γὰρ ἀλλὰ χηρεύσῃ λέχος;</TextUnit>
    <TextUnit id="1102" loc="1090">οὐκ ἔστιν ἥτις τῷδε συγκλιθήσεται.</TextUnit>
    <TextUnit id="1103" loc="1091">μῶν τὴν θανοῦσαν ὠφελεῖν τι προσδοκᾷς;</TextUnit>
    <TextUnit id="1104" loc="1092">κείνην ὅπουπερ ἔστι τιμᾶσθαι χρεών.</TextUnit>
    <TextUnit id="1105" loc="1093">αἰνῶ μὲν αἰνῶ: μωρίαν δ' ὀφλισκάνεις.</TextUnit>
    <TextUnit id="1106" loc="1094">ὡς μήποτ' ἄνδρα τόνδε νυμφίον καλῶν.</TextUnit>
    <TextUnit id="1107" loc="1095">ἐπῄνες' ἀλόχῳ πιστὸς οὕνεκ' εἶ φίλος.]</TextUnit>
    <TextUnit id="1108" loc="1096">θάνοιμ' ἐκείνην καίπερ οὐκ οὖσαν προδούς.</TextUnit>
    <TextUnit id="1109" loc="1097">δέχου νυν εἴσω τήνδε γενναίων δόμων.</TextUnit>
    <TextUnit id="1110" loc="1098">μή, πρός σε τοῦ σπείραντος ἄντομαι Διός.</TextUnit>
    <TextUnit id="1111" loc="1099">καὶ μὴν ἁμαρτήσῃ γε μὴ δράσας τάδε.</TextUnit>
    <TextUnit id="1112" loc="1100">καὶ δρῶν γε λύπῃ καρδίαν δηχθήσομαι.</TextUnit>
    <TextUnit id="1113" loc="1101">πιθοῦ: τάχ' ἂν γὰρ ἐς δέον πέσοι χάρις.</TextUnit>
    <TextUnit id="1114" loc="1102">φεῦ.</TextUnit>
    <TextUnit id="1115" loc="1103">εἴθ' ἐξ ἀγῶνος τήνδε μὴ 'λαβές ποτε.</TextUnit>
    <TextUnit id="1116" loc="1104">νικῶντι μέντοι καὶ σὺ συννικᾷς ἐμοί.</TextUnit>
    <TextUnit id="1117" loc="1105">καλῶς ἔλεξας: ἡ γυνὴ δ' ἀπελθέτω.</TextUnit>
    <TextUnit id="1118" loc="1105">ἄπεισιν, εἰ χρή: πρῶτα δ' εἰ χρεὼν ἄθρει.</TextUnit>
    <TextUnit id="1119" loc="1106">χρή, σοῦ γε μὴ μέλλοντος ὀργαίνειν ἐμοί.</TextUnit>
    <TextUnit id="1120" loc="1107">εἰδώς τι κἀγὼ τήνδ' ἔχω προθυμίαν.</TextUnit>
    <TextUnit id="1121" loc="1108">νίκα νυν: οὐ μὴν ἁνδάνοντά μοι ποιεῖς.</TextUnit>
    <TextUnit id="1122" loc="1109">ἀλλ' ἔσθ' ὅθ' ἡμᾶς αἰνέσεις: πιθοῦ μόνον.</TextUnit>
    <TextUnit id="1123" loc="1110">κομίζετ', εἰ χρὴ τήνδε δέξασθαι δόμοις.</TextUnit>
    <TextUnit id="1124" loc="1111">οὐκ ἂν μεθείην τὴν γυναῖκα προσπόλοις.</TextUnit>
    <TextUnit id="1125" loc="1112">σὺ δ' αὐτὸς αὐτὴν εἴσαγ', εἰ δοκεῖ, δόμους.</TextUnit>
    <TextUnit id="1126" loc="1113">ἐς σὰς μὲν οὖν ἔγωγε θήσομαι χέρας.</TextUnit>
    <TextUnit id="1127" loc="1114">οὐκ ἂν θίγοιμι: δῶμα δ' εἰσελθεῖν πάρα.</TextUnit>
    <TextUnit id="1128" loc="1115">τῇ σῇ πέποιθα χειρὶ δεξιᾷ μόνῃ.</TextUnit>
    <TextUnit id="1129" loc="1116">ἄναξ, βιάζῃ μ' οὐ θέλοντα δρᾶν τάδε.</TextUnit>
    <TextUnit id="1130" loc="1117">τόλμα προτεῖναι χεῖρα καὶ θιγεῖν ξένης.</TextUnit>
    <TextUnit id="1131" loc="1118">καὶ δὴ προτείνω, Γοργόν' ὡς καρατομῶν.</TextUnit>
    <TextUnit id="1132" loc="1119">ἔχεις;</TextUnit>
    <TextUnit id="1133" loc="1120">ἔχω, ναί.</TextUnit>
    <TextUnit id="1134" loc="1121">σῷζέ νυν, καὶ τὸν Διὸς</TextUnit>
    <TextUnit id="1135" loc="1120">φήσεις ποτ' εἶναι παῖδα γενναῖον ξένον.</TextUnit>
    <TextUnit id="1136" loc="1121">βλέψον πρὸς αὐτήν, εἴ τι σῇ δοκεῖ πρέπειν</TextUnit>
    <TextUnit id="1137" loc="1122">γυναικί: λύπης δ' εὐτυχῶν μεθίστασο.</TextUnit>
    <TextUnit id="1138" loc="1123">ὦ θεοί, τί λέξω; θαῦμ' ἀνέλπιστον τόδε:</TextUnit>
    <TextUnit id="1139" loc="1124">γυναῖκα λεύσσω τήνδ' ἐμὴν ἐτητύμως,</TextUnit>
    <TextUnit id="1140" loc="1125">ἢ κέρτομός μ' ἐκ θεοῦ τις ἐκπλήσσει χαρά;</TextUnit>
    <TextUnit id="1141" loc="1126">οὐκ ἔστιν ἄλλη: τήνδ' ὁρᾷς δάμαρτα σήν.</TextUnit>
    <TextUnit id="1142" loc="1127">ὅρα δὲ μή τι φάσμα νερτέρων τόδ' ᾖ.</TextUnit>
    <TextUnit id="1143" loc="1128">οὐ ψυχαγωγὸν τόνδ' ἐποιήσω ξένον.</TextUnit>
    <TextUnit id="1144" loc="1129">ἀλλ' ἣν ἔθαπτον εἰσορῶ δάμαρτ' ἐμήν;</TextUnit>
    <TextUnit id="1145" loc="1130">σάφ' ἴσθ': ἀπιστεῖν δ' οὔ σε θαυμάζω τύχῃ.</TextUnit>
    <TextUnit id="1146" loc="1131">θίγω, προσείπω ζῶσαν ὡς δάμαρτ' ἐμήν;</TextUnit>
    <TextUnit id="1147" loc="1132">πρόσειπ': ἔχεις γὰρ πᾶν ὅσονπερ ἤθελες.</TextUnit>
    <TextUnit id="1148" loc="1133">ὦ φιλτάτης γυναικὸς ὄμμα καὶ δέμας,</TextUnit>
    <TextUnit id="1149" loc="1134">ἔχω ς' ἀέλπτως, οὔποτ' ὄψεσθαι δοκῶν.</TextUnit>
    <TextUnit id="1150" loc="1135">ἔχεις: φθόνος δὲ μὴ γένοιτό τις θεῶν.</TextUnit>
    <TextUnit id="1151" loc="1136">ὦ τοῦ μεγίστου Ζηνὸς εὐγενὲς τέκνον,</TextUnit>
    <TextUnit id="1152" loc="1137">εὐδαιμονοίης καί ς' ὁ φιτύσας πατὴρ</TextUnit>
    <TextUnit id="1153" loc="1138">σῴζοι: σὺ γὰρ δὴ τἄμ' ἀνώρθωσας μόνος.</TextUnit>
    <TextUnit id="1154" loc="1139">πῶς τήνδ' ἔπεμψας νέρθεν ἐς φάος τόδε;</TextUnit>
    <TextUnit id="1155" loc="1140">μάχην συνάψας δαιμόνων τῷ κυρίῳ.</TextUnit>
    <TextUnit id="1156" loc="1141">ποῦ τόνδε Θανάτῳ φῂς ἀγῶνα συμβαλεῖν;</TextUnit>
    <TextUnit id="1157" loc="1142">τύμβον παρ' αὐτόν, ἐκ λόχου μάρψας χεροῖν.</TextUnit>
    <TextUnit id="1158" loc="1143">τί γάρ ποθ' ἥδ' ἄναυδος ἕστηκεν γυνή;</TextUnit>
    <TextUnit id="1159" loc="1144">οὔπω θέμις σοι τῆσδε προσφωνημάτων</TextUnit>
    <TextUnit id="1160" loc="1145">κλύειν, πρὶν ἂν θεοῖσι τοῖσι νερτέροις</TextUnit>
    <TextUnit id="1161" loc="1146">ἀφαγνίσηται καὶ τρίτον μόλῃ φάος.</TextUnit>
    <TextUnit id="1162" loc="1147">ἀλλ' εἴσαγ' εἴσω τήνδε: καὶ δίκαιος ὢν</TextUnit>
    <TextUnit id="1163" loc="1148">τὸ λοιπόν, ̓́Αδμητ', εὐσέβει περὶ ξένους.</TextUnit>
    <TextUnit id="1164" loc="1149">καὶ χαῖρ': ἐγὼ δὲ τὸν προκείμενον πόνον</TextUnit>
    <TextUnit id="1165" loc="1150">Σθενέλου τυράννῳ παιδὶ πορσυνῶ μολών.</TextUnit>
    <TextUnit id="1166" loc="1151">μεῖνον παρ' ἡμῖν καὶ ξυνέστιος γενοῦ.</TextUnit>
    <TextUnit id="1167" loc="1152">αὖθις τόδ' ἔσται, νῦν δ' ἐπείγεσθαί με δεῖ.</TextUnit>
    <TextUnit id="1168" loc="1153">ἀλλ' εὐτυχοίης, νόστιμον δ' ἔλθοις δρόμον.</TextUnit>
    <TextUnit id="1169" loc="1154">ἀστοῖς δὲ πάσῃ τ' ἐννέπω τετραρχίᾳ</TextUnit>
    <TextUnit id="1170" loc="1155">χοροὺς ἐπ' ἐσθλαῖς συμφοραῖσιν ἱστάναι</TextUnit>
    <TextUnit id="1171" loc="1156">βωμούς τε κνισᾶν βουθύτοισι προστροπαῖς.</TextUnit>
    <TextUnit id="1172" loc="1157">νῦν γὰρ μεθηρμόσμεσθα βελτίω βίον</TextUnit>
    <TextUnit id="1173" loc="1158">τοῦ πρόσθεν: οὐ γὰρ εὐτυχῶν ἀρνήσομαι.</TextUnit>
    <TextUnit id="1174" loc="1159">πολλαὶ μορφαὶ τῶν δαιμονίων,</TextUnit>
    <TextUnit id="1175" loc="1160">πολλὰ δ' ἀέλπτως κραίνουσι θεοί:</TextUnit>
    <TextUnit id="1176" loc="1161">καὶ τὰ δοκηθέντ' οὐκ ἐτελέσθη,</TextUnit>
    <TextUnit id="1177" loc="1162">τῶν δ' ἀδοκήτων πόρον ηὗρε θεός.</TextUnit>
    <TextUnit id="1178" loc="1163">τοιόνδ' ἀπέβη τόδε πρᾶγμα.</TextUnit>
  </Text>
</TessDocument>
