<?xml version="1.0" encoding="UTF-8"?>
<TessDocument id="euripides.hippolytus">
  <Metadata>
    <Author>euripides</Author>
    <Display>Hippolytus</Display>
    <Abbr>eur. hipp.</Abbr>
    <Lang>grc</Lang>
    <Prose>0</Prose>
    <PrintSource>David Kovacs, Euripides, with an English translation by David Kovacs. Cambridge: Harvard University Press, forthcoming.</PrintSource>
    <DigitalSourceDisplay>Perseus</DigitalSourceDisplay>
    <DigitalSourceURL>http://www.perseus.tufts.edu/hopper/text?doc=Perseus%3atext%3a1999.01.0105</DigitalSourceURL>
    <AddedBy>Tony R. Waleszczak &amp; Jessica Micceri</AddedBy>
    <URI>urn:cts:greekLit:tlg0006.tlg005.perseus-grc1</URI>
  </Metadata>
  <Text>
    <TextUnit id="0" loc="1">Πολλὴ μὲν ἐν βροτοῖσι κοὐκ ἀνώνυμος</TextUnit>
    <TextUnit id="1" loc="2">θεὰ κέκλημαι Κύπρις οὐρανοῦ τ' ἔσω:</TextUnit>
    <TextUnit id="2" loc="3">ὅσοι τε Πόντου τερμόνων τ' ̓Ατλαντικῶν</TextUnit>
    <TextUnit id="3" loc="4">ναίουσιν εἴσω, φῶς ὁρῶντες ἡλίου,</TextUnit>
    <TextUnit id="4" loc="5">τοὺς μὲν σέβοντας τἀμὰ πρεσβεύω κράτη,</TextUnit>
    <TextUnit id="5" loc="6">σφάλλω δ' ὅσοι φρονοῦσιν εἰς ἡμᾶς μέγα.</TextUnit>
    <TextUnit id="6" loc="7">ἔνεστι γὰρ δὴ κἀν θεῶν γένει τόδε:</TextUnit>
    <TextUnit id="7" loc="8">τιμώμενοι χαίρουσιν ἀνθρώπων ὕπο.</TextUnit>
    <TextUnit id="8" loc="9">δείξω δὲ μύθων τῶνδ' ἀλήθειαν τάχα:</TextUnit>
    <TextUnit id="9" loc="10">ὁ γάρ με Θησέως παῖς, ̓Αμαζόνος τόκος,</TextUnit>
    <TextUnit id="10" loc="11">̔Ιππόλυτος, ἁγνοῦ Πιτθέως παιδεύματα,</TextUnit>
    <TextUnit id="11" loc="12">μόνος πολιτῶν τῆσδε γῆς Τροζηνίας</TextUnit>
    <TextUnit id="12" loc="13">λέγει κακίστην δαιμόνων πεφυκέναι:</TextUnit>
    <TextUnit id="13" loc="14">ἀναίνεται δὲ λέκτρα κοὐ ψαύει γάμων,</TextUnit>
    <TextUnit id="14" loc="15">Φοίβου δ' ἀδελφὴν ̓́Αρτεμιν, Διὸς κόρην,</TextUnit>
    <TextUnit id="15" loc="16">τιμᾷ, μεγίστην δαιμόνων ἡγούμενος,</TextUnit>
    <TextUnit id="16" loc="17">χλωρὰν δ' ἀν' ὕλην παρθένῳ ξυνὼν ἀεὶ</TextUnit>
    <TextUnit id="17" loc="18">κυσὶν ταχείαις θῆρας ἐξαιρεῖ χθονός,</TextUnit>
    <TextUnit id="18" loc="19">μείζω βροτείας προσπεσὼν ὁμιλίας.</TextUnit>
    <TextUnit id="19" loc="20">τούτοισι μέν νυν οὐ φθονῶ: τί γάρ με δεῖ;</TextUnit>
    <TextUnit id="20" loc="21">ἃ δ' εἰς ἔμ' ἡμάρτηκε τιμωρήσομαι</TextUnit>
    <TextUnit id="21" loc="22">̔Ιππόλυτον ἐν τῇδ' ἡμέρᾳ: τὰ πολλὰ δὲ</TextUnit>
    <TextUnit id="22" loc="23">πάλαι προκόψας', οὐ πόνου πολλοῦ με δεῖ.</TextUnit>
    <TextUnit id="23" loc="24">ἐλθόντα γάρ νιν Πιτθέως ποτ' ἐκ δόμων</TextUnit>
    <TextUnit id="24" loc="25">σεμνῶν ἐς ὄψιν καὶ τέλη μυστηρίων</TextUnit>
    <TextUnit id="25" loc="26">Πανδίονος γῆν πατρὸς εὐγενὴς δάμαρ</TextUnit>
    <TextUnit id="26" loc="27">ἰδοῦσα Φαίδρα καρδίαν κατέσχετο</TextUnit>
    <TextUnit id="27" loc="28">ἔρωτι δεινῷ τοῖς ἐμοῖς βουλεύμασιν.</TextUnit>
    <TextUnit id="28" loc="29">καὶ πρὶν μὲν ἐλθεῖν τήνδε γῆν Τροζηνίαν,</TextUnit>
    <TextUnit id="29" loc="30">πέτραν παρ' αὐτὴν Παλλάδος, κατόψιον</TextUnit>
    <TextUnit id="30" loc="31">γῆς τῆσδε ναὸν Κύπριδος ἐγκαθίσατο,</TextUnit>
    <TextUnit id="31" loc="32">ἐρῶς' ἔρωτ' ἔκδημον, ̔Ιππολύτῳ δ' ἔπι</TextUnit>
    <TextUnit id="32" loc="33">τὸ λοιπὸν ὀνομάσουσιν ἱδρῦσθαι θεάν.</TextUnit>
    <TextUnit id="33" loc="34">ἐπεὶ δὲ Θησεὺς Κεκροπίαν λείπει χθόνα</TextUnit>
    <TextUnit id="34" loc="35">μίασμα φεύγων αἵματος Παλλαντιδῶν</TextUnit>
    <TextUnit id="35" loc="36">καὶ τήνδε σὺν δάμαρτι ναυστολεῖ χθόνα,</TextUnit>
    <TextUnit id="36" loc="37">ἐνιαυσίαν ἔκδημον αἰνέσας φυγήν,</TextUnit>
    <TextUnit id="37" loc="38">ἐνταῦθα δὴ στένουσα κἀκπεπληγμένη</TextUnit>
    <TextUnit id="38" loc="39">κέντροις ἔρωτος ἡ τάλαιν' ἀπόλλυται</TextUnit>
    <TextUnit id="39" loc="40">σιγῇ, ξύνοιδε δ' οὔτις οἰκετῶν νόσον.</TextUnit>
    <TextUnit id="40" loc="41">ἀλλ' οὔτι ταύτῃ τόνδ' ἔρωτα χρὴ πεσεῖν,</TextUnit>
    <TextUnit id="41" loc="42">δείξω δὲ Θησεῖ πρᾶγμα κἀκφανήσεται.</TextUnit>
    <TextUnit id="42" loc="43">καὶ τὸν μὲν ἡμῖν πολέμιον νεανίαν</TextUnit>
    <TextUnit id="43" loc="44">κτενεῖ πατὴρ ἀραῖσιν ἃς ὁ πόντιος</TextUnit>
    <TextUnit id="44" loc="45">ἄναξ Ποσειδῶν ὤπασεν Θησεῖ γέρας,</TextUnit>
    <TextUnit id="45" loc="46">μηδὲν μάταιον ἐς τρὶς εὔξασθαι θεῷ.</TextUnit>
    <TextUnit id="46" loc="47">ἡ δ' εὐκλεὴς μὲν ἀλλ' ὅμως ἀπόλλυται</TextUnit>
    <TextUnit id="47" loc="48">Φαίδρα: τὸ γὰρ τῆσδ' οὐ προτιμήσω κακὸν</TextUnit>
    <TextUnit id="48" loc="49">τὸ μὴ οὐ παρασχεῖν τοὺς ἐμοὺς ἐχθροὺς ἐμοὶ</TextUnit>
    <TextUnit id="49" loc="50">δίκην τοσαύτην ὥστ' ἐμοὶ καλῶς ἔχειν.</TextUnit>
    <TextUnit id="50" loc="51">ἀλλ' εἰσορῶ γὰρ τόνδε παῖδα Θησέως</TextUnit>
    <TextUnit id="51" loc="52">στείχοντα, θήρας μόχθον ἐκλελοιπότα,</TextUnit>
    <TextUnit id="52" loc="53">̔Ιππόλυτον, ἔξω τῶνδε βήσομαι τόπων.</TextUnit>
    <TextUnit id="53" loc="54">πολὺς δ' ἅμ' αὐτῷ προσπόλων ὀπισθόπους</TextUnit>
    <TextUnit id="54" loc="55">κῶμος λέλακεν, ̓́Αρτεμιν τιμῶν θεὰν</TextUnit>
    <TextUnit id="55" loc="56">ὕμνοισιν: οὐ γὰρ οἶδ' ἀνεῳγμένας πύλας</TextUnit>
    <TextUnit id="56" loc="57">̔́Αιδου, φάος δὲ λοίσθιον βλέπων τόδε.</TextUnit>
    <TextUnit id="57" loc="58">ἕπεσθ' ᾄδοντες ἕπεσθε</TextUnit>
    <TextUnit id="58" loc="59">τὰν Διὸς οὐρανίαν</TextUnit>
    <TextUnit id="59" loc="60">̓́Αρτεμιν, ᾇ μελόμεσθα.</TextUnit>
    <TextUnit id="60" loc="61">πότνια πότνια σεμνοτάτα,</TextUnit>
    <TextUnit id="61" loc="62">Ζηνὸς γένεθλον,</TextUnit>
    <TextUnit id="62" loc="63">χαῖρε, χαῖρέ μοι, ὦ κόρα</TextUnit>
    <TextUnit id="63" loc="65">Λατοῦς ̓́Αρτεμι καὶ Διός,</TextUnit>
    <TextUnit id="64" loc="66">καλλίστα πολὺ παρθένων,</TextUnit>
    <TextUnit id="65" loc="67">ἃ μέγαν κατ' οὐρανὸν</TextUnit>
    <TextUnit id="66" loc="68">ναίεις εὐπατέρειαν αὐ-</TextUnit>
    <TextUnit id="67" loc="69">λάν, Ζηνὸς πολύχρυσον οἶκον.</TextUnit>
    <TextUnit id="68" loc="70">χαῖρέ μοι, ὦ καλά, καλ-</TextUnit>
    <TextUnit id="69" loc="71">λίστα τῶν κατ' ̓́Ολυμπον</TextUnit>
    <TextUnit id="70" loc="72">[παρθένων, ̓́Αρτεμι].</TextUnit>
    <TextUnit id="71" loc="73">σοὶ τόνδε πλεκτὸν στέφανον ἐξ ἀκηράτου</TextUnit>
    <TextUnit id="72" loc="74">λειμῶνος, ὦ δέσποινα, κοσμήσας φέρω,</TextUnit>
    <TextUnit id="73" loc="75">ἔνθ' οὔτε ποιμὴν ἀξιοῖ φέρβειν βοτὰ</TextUnit>
    <TextUnit id="74" loc="76">οὔτ' ἦλθέ πω σίδηρος, ἀλλ' ἀκήρατον</TextUnit>
    <TextUnit id="75" loc="77">μέλισσα λειμῶν' ἠρινὴ διέρχεται,</TextUnit>
    <TextUnit id="76" loc="78">Αἰδὼς δὲ ποταμίαισι κηπεύει δρόσοις,</TextUnit>
    <TextUnit id="77" loc="79">ὅσοις διδακτὸν μηδὲν ἀλλ' ἐν τῇ φύσει</TextUnit>
    <TextUnit id="78" loc="80">τὸ σωφρονεῖν εἴληχεν ἐς τὰ πάντ' ἀεί,</TextUnit>
    <TextUnit id="79" loc="81">τούτοις δρέπεσθαι, τοῖς κακοῖσι δ' οὐ θέμις.</TextUnit>
    <TextUnit id="80" loc="82">ἀλλ', ὦ φίλη δέσποινα, χρυσέας κόμης</TextUnit>
    <TextUnit id="81" loc="83">ἀνάδημα δέξαι χειρὸς εὐσεβοῦς ἄπο.</TextUnit>
    <TextUnit id="82" loc="84">μόνῳ γάρ ἐστι τοῦτ' ἐμοὶ γέρας βροτῶν:</TextUnit>
    <TextUnit id="83" loc="85">σοὶ καὶ ξύνειμι καὶ λόγοις ἀμείβομαι,</TextUnit>
    <TextUnit id="84" loc="86">κλύων μὲν αὐδῆς, ὄμμα δ' οὐχ ὁρῶν τὸ σόν.</TextUnit>
    <TextUnit id="85" loc="87">τέλος δὲ κάμψαιμ' ὥσπερ ἠρξάμην βίου.</TextUnit>
    <TextUnit id="86" loc="88">ἄναξ — θεοὺς γὰρ δεσπότας καλεῖν χρεών —</TextUnit>
    <TextUnit id="87" loc="89">ἆρ' ἄν τί μου δέξαιο βουλεύσαντος εὖ;</TextUnit>
    <TextUnit id="88" loc="90">καὶ κάρτα γ': ἦ γὰρ οὐ σοφοὶ φαινοίμεθ' ἄν.</TextUnit>
    <TextUnit id="89" loc="91">οἶσθ' οὖν βροτοῖσιν ὃς καθέστηκεν νόμος;</TextUnit>
    <TextUnit id="90" loc="92">οὐκ οἶδα: τοῦ δὲ καί μ' ἀνιστορεῖς πέρι;</TextUnit>
    <TextUnit id="91" loc="93">μισεῖν τὸ σεμνὸν καὶ τὸ μὴ πᾶσιν φίλον.</TextUnit>
    <TextUnit id="92" loc="94">ὀρθῶς γε: τίς δ' οὐ σεμνὸς ἀχθεινὸς βροτῶν;</TextUnit>
    <TextUnit id="93" loc="95">ἐν δ' εὐπροσηγόροισίν ἐστί τις χάρις;</TextUnit>
    <TextUnit id="94" loc="96">πλείστη γε, καὶ κέρδος γε σὺν μόχθῳ βραχεῖ.</TextUnit>
    <TextUnit id="95" loc="97">ἦ κἀν θεοῖσι ταὐτὸν ἐλπίζεις τόδε;</TextUnit>
    <TextUnit id="96" loc="98">εἴπερ γε θνητοὶ θεῶν νόμοισι χρώμεθα.</TextUnit>
    <TextUnit id="97" loc="99">πῶς οὖν σὺ σεμνὴν δαίμον' οὐ προσεννέπεις;</TextUnit>
    <TextUnit id="98" loc="100">τίν'; εὐλαβοῦ δὲ μή τί σου σφαλῇ στόμα.</TextUnit>
    <TextUnit id="99" loc="101">τήνδ', ἣ πύλαισι σαῖς ἐφέστηκεν πέλας.</TextUnit>
    <TextUnit id="100" loc="102">πρόσωθεν αὐτὴν ἁγνὸς ὢν ἀσπάζομαι.</TextUnit>
    <TextUnit id="101" loc="103">σεμνή γε μέντοι κἀπίσημος ἐν βροτοῖς.</TextUnit>
    <TextUnit id="102" loc="106">οὐδείς μ' ἀρέσκει νυκτὶ θαυμαστὸς θεῶν.</TextUnit>
    <TextUnit id="103" loc="107">τιμαῖσιν, ὦ παῖ, δαιμόνων χρῆσθαι χρεών.</TextUnit>
    <TextUnit id="104" loc="104">ἄλλοισιν ἄλλος θεῶν τε κἀνθρώπων μέλει.</TextUnit>
    <TextUnit id="105" loc="105">εὐδαιμονοίης νοῦν ἔχων ὅσον σε δεῖ.</TextUnit>
    <TextUnit id="106" loc="108">χωρεῖτ', ὀπαδοί, καὶ παρελθόντες δόμους</TextUnit>
    <TextUnit id="107" loc="109">σίτων μέλεσθε: τερπνὸν ἐκ κυναγίας</TextUnit>
    <TextUnit id="108" loc="110">τράπεζα πλήρης: καὶ καταψήχειν χρεὼν</TextUnit>
    <TextUnit id="109" loc="111">ἵππους, ὅπως ἂν ἅρμασιν ζεύξας ὕπο</TextUnit>
    <TextUnit id="110" loc="112">βορᾶς κορεσθεὶς γυμνάσω τὰ πρόσφορα.</TextUnit>
    <TextUnit id="111" loc="113">τὴν σὴν δὲ Κύπριν πόλλ' ἐγὼ χαίρειν λέγω.</TextUnit>
    <TextUnit id="112" loc="114">ἡμεῖς δέ, τοὺς νέους γὰρ οὐ μιμητέον</TextUnit>
    <TextUnit id="113" loc="115">φρονοῦντας οὕτως, ὡς πρέπει δούλοις λέγειν</TextUnit>
    <TextUnit id="114" loc="116">προσευξόμεσθα τοῖσι σοῖς ἀγάλμασιν,</TextUnit>
    <TextUnit id="115" loc="117">δέσποινα Κύπρι. χρὴ δὲ συγγνώμην ἔχειν:</TextUnit>
    <TextUnit id="116" loc="118">εἴ τίς ς' ὑφ' ἥβης σπλάγχνον ἔντονον φέρων</TextUnit>
    <TextUnit id="117" loc="119">μάταια βάζει, μὴ δόκει τούτων κλύειν.</TextUnit>
    <TextUnit id="118" loc="120">σοφωτέρους γὰρ χρὴ βροτῶν εἶναι θεούς.</TextUnit>
    <TextUnit id="119" loc="121">"̓Ω"κεανοῦ τις ὕδωρ στάζουσα πέτρα λέγεται,</TextUnit>
    <TextUnit id="120" loc="122">βαπτὰν κάλπισι πα-</TextUnit>
    <TextUnit id="121" loc="123">γὰν ῥυτὰν προιεῖσα κρημνῶν:</TextUnit>
    <TextUnit id="122" loc="125">τόθι μοί τις ἦν φίλα</TextUnit>
    <TextUnit id="123" loc="126">πορφύρεα φάρεα</TextUnit>
    <TextUnit id="124" loc="127">ποταμίᾳ δρόσῳ</TextUnit>
    <TextUnit id="125" loc="128">τέγγουσα, θερμᾶς δ' ἐπὶ νῶτα πέτρας</TextUnit>
    <TextUnit id="126" loc="129">εὐαλίου κατέβαλλ': ὅθεν μοι</TextUnit>
    <TextUnit id="127" loc="130">πρώτα φάτις ἦλθε δεσποίνας,</TextUnit>
    <TextUnit id="128" loc="131">τειρομέναν νοσερᾷ κοίτᾳ δέμας ἐντὸς ἔχειν</TextUnit>
    <TextUnit id="129" loc="132">οἴκων, λεπτὰ δὲ φά-</TextUnit>
    <TextUnit id="130" loc="133">ρη ξανθὰν κεφαλὰν σκιάζειν:</TextUnit>
    <TextUnit id="131" loc="135">τριτάταν δέ νιν κλύω</TextUnit>
    <TextUnit id="132" loc="136">τάνδ' ἀβρωσίᾳ</TextUnit>
    <TextUnit id="133" loc="137">στόματος ἁμέραν</TextUnit>
    <TextUnit id="134" loc="138">Δάματρος ἀκτᾶς δέμας ἁγνὸν ἴσχειν,</TextUnit>
    <TextUnit id="135" loc="139">κρυπτῷ πένθει θανάτου θέλουσαν</TextUnit>
    <TextUnit id="136" loc="140">κέλσαι ποτὶ τέρμα δύστανον.</TextUnit>
    <TextUnit id="137" loc="141">†σύ γὰρ† ἔνθεος, ὦ κούρα,</TextUnit>
    <TextUnit id="138" loc="142">εἴτ' ἐκ Πανὸς εἴθ' ̔Εκάτας</TextUnit>
    <TextUnit id="139" loc="143">ἢ σεμνῶν Κορυβάντων φοι-</TextUnit>
    <TextUnit id="140" loc="144">τᾷς ἢ ματρὸς ὀρείας;</TextUnit>
    <TextUnit id="141" loc="145">†σὺ δ'† ἀμφὶ τὰν πολύθη-</TextUnit>
    <TextUnit id="142" loc="146">ρον Δίκτυνναν ἀμπλακίαις</TextUnit>
    <TextUnit id="143" loc="147">ἀνίερος ἀθύτων πελάνων τρύχῃ;</TextUnit>
    <TextUnit id="144" loc="148">φοιτᾷ γὰρ καὶ διὰ λί-</TextUnit>
    <TextUnit id="145" loc="149">μνας χέρσον θ' ὑπὲρ πελάγους</TextUnit>
    <TextUnit id="146" loc="150">δίναις ἐν νοτίαις ἅλμας.</TextUnit>
    <TextUnit id="147" loc="151">ἢ πόσιν, τὸν ̓Ερεχθειδᾶν</TextUnit>
    <TextUnit id="148" loc="152">ἀρχαγόν, τὸν εὐπατρίδαν,</TextUnit>
    <TextUnit id="149" loc="153">ποιμαίνει τις ἐν οἴκοις κρυ-</TextUnit>
    <TextUnit id="150" loc="154">πτὰ κοίτα λεχέων σῶν;</TextUnit>
    <TextUnit id="151" loc="155">ἢ ναυβάτας τις ἔπλευ-</TextUnit>
    <TextUnit id="152" loc="156">σεν Κρήτας ἔξορμος ἀνὴρ</TextUnit>
    <TextUnit id="153" loc="157">λιμένα τὸν εὐξεινότατον ναύταις</TextUnit>
    <TextUnit id="154" loc="158">φήμαν πέμπων βασιλείᾳ,</TextUnit>
    <TextUnit id="155" loc="159">λύπᾳ δ' ὑπὲρ παθέων</TextUnit>
    <TextUnit id="156" loc="160">εὐναία δέδεται ψυχά;</TextUnit>
    <TextUnit id="157" loc="161">φιλεῖ δὲ τᾷ δυστρόπῳ γυναικῶν</TextUnit>
    <TextUnit id="158" loc="162">ἁρμονίᾳ κακὰ δύστανος ἀμηχανία συνοικεῖν</TextUnit>
    <TextUnit id="159" loc="163">ὠδίνων τε καὶ ἀφροσύνας.</TextUnit>
    <TextUnit id="160" loc="165">δι' ἐμᾶς ᾖξέν ποτε νηδύος ἅδ'</TextUnit>
    <TextUnit id="161" loc="166">αὔρα: τὰν δ' εὔλοχον οὐρανίαν</TextUnit>
    <TextUnit id="162" loc="167">τόξων μεδέουσαν ἀύτευν</TextUnit>
    <TextUnit id="163" loc="168">̓́Αρτεμιν, καί μοι πολυζήλωτος αἰεὶ</TextUnit>
    <TextUnit id="164" loc="169">σὺν θεοῖσι φοιτᾷ.</TextUnit>
    <TextUnit id="165" loc="170">— ἀλλ' ἥδε τροφὸς γεραιὰ πρὸ θυρῶν</TextUnit>
    <TextUnit id="166" loc="171">τήνδε κομίζους' ἔξω μελάθρων.</TextUnit>
    <TextUnit id="167" loc="172">στυγνὸν δ' ὀφρύων νέφος αὐξάνεται.</TextUnit>
    <TextUnit id="168" loc="173">τί ποτ' ἔστι μαθεῖν ἔραται ψυχή,</TextUnit>
    <TextUnit id="169" loc="174">τί δεδήληται</TextUnit>
    <TextUnit id="170" loc="175">δέμας ἀλλόχροον βασιλείας.</TextUnit>
    <TextUnit id="171" loc="176">ὦ κακὰ θνητῶν στυγεραί τε νόσοι.</TextUnit>
    <TextUnit id="172" loc="177">τί ς' ἐγὼ δράσω; τί δὲ μὴ δράσω;</TextUnit>
    <TextUnit id="173" loc="178">τόδε σοι φέγγος, λαμπρὸς ὅδ' αἰθήρ,</TextUnit>
    <TextUnit id="174" loc="179">ἔξω δὲ δόμων ἤδη νοσερᾶς</TextUnit>
    <TextUnit id="175" loc="180">δέμνια κοίτης.</TextUnit>
    <TextUnit id="176" loc="181">δεῦρο γὰρ ἐλθεῖν πᾶν ἔπος ἦν σοι,</TextUnit>
    <TextUnit id="177" loc="182">τάχα δ' ἐς θαλάμους σπεύσεις τὸ πάλιν.</TextUnit>
    <TextUnit id="178" loc="183">ταχὺ γὰρ σφάλλῃ κοὐδενὶ χαίρεις,</TextUnit>
    <TextUnit id="179" loc="184">οὐδέ ς' ἀρέσκει τὸ παρόν, τὸ δ' ἀπὸν</TextUnit>
    <TextUnit id="180" loc="185">φίλτερον ἡγῇ.</TextUnit>
    <TextUnit id="181" loc="186">κρεῖσσον δὲ νοσεῖν ἢ θεραπεύειν:</TextUnit>
    <TextUnit id="182" loc="187">τὸ μέν ἐστιν ἁπλοῦν, τῷ δὲ συνάπτει</TextUnit>
    <TextUnit id="183" loc="188">λύπη τε φρενῶν χερσίν τε πόνος.</TextUnit>
    <TextUnit id="184" loc="189">πᾶς δ' ὀδυνηρὸς βίος ἀνθρώπων</TextUnit>
    <TextUnit id="185" loc="190">κοὐκ ἔστι πόνων ἀνάπαυσις.</TextUnit>
    <TextUnit id="186" loc="191">ἀλλ' ὅ τι τοῦ ζῆν φίλτερον ἄλλο</TextUnit>
    <TextUnit id="187" loc="192">σκότος ἀμπίσχων κρύπτει νεφέλαις.</TextUnit>
    <TextUnit id="188" loc="193">δυσέρωτες δὴ φαινόμεθ' ὄντες</TextUnit>
    <TextUnit id="189" loc="194">τοῦδ' ὅ τι τοῦτο στίλβει κατὰ γῆν</TextUnit>
    <TextUnit id="190" loc="195">δι' ἀπειροσύνην ἄλλου βιότου</TextUnit>
    <TextUnit id="191" loc="196">κοὐκ ἀπόδειξιν τῶν ὑπὸ γαίας,</TextUnit>
    <TextUnit id="192" loc="197">μύθοις δ' ἄλλως φερόμεσθα.</TextUnit>
    <TextUnit id="193" loc="198">αἴρετέ μου δέμας, ὀρθοῦτε κάρα:</TextUnit>
    <TextUnit id="194" loc="199">λέλυμαι μελέων σύνδεσμα φίλων.</TextUnit>
    <TextUnit id="195" loc="200">λάβετ' εὐπήχεις χεῖρας, πρόπολοι.</TextUnit>
    <TextUnit id="196" loc="201">βαρύ μοι κεφαλῆς ἐπίκρανον ἔχειν:</TextUnit>
    <TextUnit id="197" loc="202">ἄφελ', ἀμπέτασον βόστρυχον ὤμοις.</TextUnit>
    <TextUnit id="198" loc="203">θάρσει, τέκνον, καὶ μὴ χαλεπῶς</TextUnit>
    <TextUnit id="199" loc="204">μετάβαλλε δέμας:</TextUnit>
    <TextUnit id="200" loc="205">ῥᾷον δὲ νόσον μετά θ' ἡσυχίας</TextUnit>
    <TextUnit id="201" loc="206">καὶ γενναίου λήματος οἴσεις.</TextUnit>
    <TextUnit id="202" loc="207">μοχθεῖν δὲ βροτοῖσιν ἀνάγκη.</TextUnit>
    <TextUnit id="203" loc="208">αἰαῖ:</TextUnit>
    <TextUnit id="204" loc="209">πῶς ἂν δροσερᾶς ἀπὸ κρηνῖδος</TextUnit>
    <TextUnit id="205" loc="210">καθαρῶν ὑδάτων πῶμ' ἀρυσαίμαν,</TextUnit>
    <TextUnit id="206" loc="210">ὑπό τ' αἰγείροις ἔν τε κομήτῃ</TextUnit>
    <TextUnit id="207" loc="211">λειμῶνι κλιθεῖς' ἀναπαυσαίμαν;</TextUnit>
    <TextUnit id="208" loc="212">ὦ παῖ, τί θροεῖς;</TextUnit>
    <TextUnit id="209" loc="213">οὐ μὴ παρ' ὄχλῳ τάδε γηρύσῃ</TextUnit>
    <TextUnit id="210" loc="214">μανίας ἔποχον ῥίπτουσα λόγον;</TextUnit>
    <TextUnit id="211" loc="215">πέμπετέ μ' εἰς ὄρος: εἶμι πρὸς ὕλαν</TextUnit>
    <TextUnit id="212" loc="216">καὶ παρὰ πεύκας, ἵνα θηροφόνοι</TextUnit>
    <TextUnit id="213" loc="217">στείβουσι κύνες</TextUnit>
    <TextUnit id="214" loc="218">βαλιαῖς ἐλάφοις ἐγχριμπτόμεναι.</TextUnit>
    <TextUnit id="215" loc="219">πρὸς θεῶν, ἔραμαι κυσὶ θωύξαι</TextUnit>
    <TextUnit id="216" loc="220">καὶ παρὰ χαίταν ξανθὰν ῥῖψαι</TextUnit>
    <TextUnit id="217" loc="221">Θεσσαλὸν ὅρπακ', ἐπίλογχον ἔχους'</TextUnit>
    <TextUnit id="218" loc="222">ἐν χειρὶ βέλος.</TextUnit>
    <TextUnit id="219" loc="223">τί ποτ', ὦ τέκνον, τάδε κηραίνεις;</TextUnit>
    <TextUnit id="220" loc="224">τί κυνηγεσίων καί σοι μελέτη;</TextUnit>
    <TextUnit id="221" loc="225">τί δὲ κρηναίων νασμῶν ἔρασαι;</TextUnit>
    <TextUnit id="222" loc="226">πάρα γὰρ δροσερὰ πύργοις συνεχὴς</TextUnit>
    <TextUnit id="223" loc="227">κλειτύς, ὅθεν σοι πῶμα γένοιτ' ἄν.</TextUnit>
    <TextUnit id="224" loc="228">δέσποιν' ἁλίας ̓́Αρτεμι Λίμνας</TextUnit>
    <TextUnit id="225" loc="229">καὶ γυμνασίων τῶν ἱπποκρότων,</TextUnit>
    <TextUnit id="226" loc="230">εἴθε γενοίμαν ἐν σοῖς δαπέδοις,</TextUnit>
    <TextUnit id="227" loc="231">πώλους ̓Ενέτας δαμαλιζομένα.</TextUnit>
    <TextUnit id="228" loc="232">τί τόδ' αὖ παράφρων ἔρριψας ἔπος;</TextUnit>
    <TextUnit id="229" loc="233">νῦν δὴ μὲν ὄρος βᾶς' ἐπὶ θήρας</TextUnit>
    <TextUnit id="230" loc="234">πόθον ἐστέλλου, νῦν δ' αὖ ψαμάθοις</TextUnit>
    <TextUnit id="231" loc="235">ἐπ' ἀκυμάντοις πώλων ἔρασαι.</TextUnit>
    <TextUnit id="232" loc="236">τάδε μαντείας ἄξια πολλῆς,</TextUnit>
    <TextUnit id="233" loc="237">ὅστις σε θεῶν ἀνασειράζει</TextUnit>
    <TextUnit id="234" loc="238">καὶ παρακόπτει φρένας, ὦ παῖ.</TextUnit>
    <TextUnit id="235" loc="239">δύστηνος ἐγώ, τί ποτ' εἰργασάμην;</TextUnit>
    <TextUnit id="236" loc="240">ποῖ παρεπλάγχθην γνώμης ἀγαθῆς;</TextUnit>
    <TextUnit id="237" loc="241">ἐμάνην, ἔπεσον δαίμονος ἄτῃ.</TextUnit>
    <TextUnit id="238" loc="242">φεῦ φεῦ, τλήμων.</TextUnit>
    <TextUnit id="239" loc="243">μαῖα, πάλιν μου κρύψον κεφαλήν,</TextUnit>
    <TextUnit id="240" loc="244">αἰδούμεθα γὰρ τὰ λελεγμένα μοι.</TextUnit>
    <TextUnit id="241" loc="245">κρύπτε: κατ' ὄσσων δάκρυ μοι βαίνει,</TextUnit>
    <TextUnit id="242" loc="246">καὶ ἐπ' αἰσχύνην ὄμμα τέτραπται.</TextUnit>
    <TextUnit id="243" loc="247">τὸ γὰρ ὀρθοῦσθαι γνώμην ὀδυνᾷ,</TextUnit>
    <TextUnit id="244" loc="248">τὸ δὲ μαινόμενον κακόν: ἀλλὰ κρατεῖ</TextUnit>
    <TextUnit id="245" loc="249">μὴ γιγνώσκοντ' ἀπολέσθαι.</TextUnit>
    <TextUnit id="246" loc="250">κρύπτω: τὸ δ' ἐμὸν πότε δὴ θάνατος</TextUnit>
    <TextUnit id="247" loc="251">σῶμα καλύψει;</TextUnit>
    <TextUnit id="248" loc="252">πολλὰ διδάσκει μ' ὁ πολὺς βίοτος:</TextUnit>
    <TextUnit id="249" loc="253">χρῆν γὰρ μετρίας εἰς ἀλλήλους</TextUnit>
    <TextUnit id="250" loc="254">φιλίας θνητοὺς ἀνακίρνασθαι</TextUnit>
    <TextUnit id="251" loc="255">καὶ μὴ πρὸς ἄκρον μυελὸν ψυχῆς,</TextUnit>
    <TextUnit id="252" loc="256">εὔλυτα δ' εἶναι στέργηθρα φρενῶν</TextUnit>
    <TextUnit id="253" loc="257">ἀπό τ' ὤσασθαι καὶ ξυντεῖναι.</TextUnit>
    <TextUnit id="254" loc="258">τὸ δ' ὑπὲρ δισσῶν μίαν ὠδίνειν</TextUnit>
    <TextUnit id="255" loc="259">ψυχὴν χαλεπὸν βάρος, ὡς κἀγὼ</TextUnit>
    <TextUnit id="256" loc="260">τῆσδ' ὑπεραλγῶ.</TextUnit>
    <TextUnit id="257" loc="261">βιότου δ' ἀτρεκεῖς ἐπιτηδεύσεις</TextUnit>
    <TextUnit id="258" loc="262">φασὶ σφάλλειν πλέον ἢ τέρπειν</TextUnit>
    <TextUnit id="259" loc="263">τῇ θ' ὑγιείᾳ μᾶλλον πολεμεῖν:</TextUnit>
    <TextUnit id="260" loc="264">οὕτω τὸ λίαν ἧσσον ἐπαινῶ</TextUnit>
    <TextUnit id="261" loc="265">τοῦ μηδὲν ἄγαν:</TextUnit>
    <TextUnit id="262" loc="266">καὶ ξυμφήσουσι σοφοί μοι.</TextUnit>
    <TextUnit id="263" loc="267">γύναι γεραιά, βασιλίδος πιστὴ τροφέ,</TextUnit>
    <TextUnit id="264" loc="268">Φαίδρας ὁρῶμεν τάσδε δυστήνους τύχας.</TextUnit>
    <TextUnit id="265" loc="269">ἄσημα δ' ἡμῖν ἥτις ἐστὶν ἡ νόσος:</TextUnit>
    <TextUnit id="266" loc="270">σοῦ δ' ἂν πυθέσθαι καὶ κλύειν βουλοίμεθ' ἄν.</TextUnit>
    <TextUnit id="267" loc="271">ἔληξ' ἐλέγχους': οὐ γὰρ ἐννέπειν θέλει.</TextUnit>
    <TextUnit id="268" loc="272">οὐδ' ἥτις ἀρχὴ τῶνδε πημάτων ἔφυ;</TextUnit>
    <TextUnit id="269" loc="273">ἐς ταὐτὸν ἥκεις: πάντα γὰρ σιγᾷ τάδε.</TextUnit>
    <TextUnit id="270" loc="274">ὡς ἀσθενεῖ τε καὶ κατέξανται δέμας.</TextUnit>
    <TextUnit id="271" loc="275">πῶς δ' οὔ, τριταίαν γ' οὖς' ἄσιτος ἡμέραν;</TextUnit>
    <TextUnit id="272" loc="276">πότερον ὑπ' ἄτης ἢ θανεῖν πειρωμένη;</TextUnit>
    <TextUnit id="273" loc="277">θανεῖν; ἀσιτεῖ γ' εἰς ἀπόστασιν βίου.</TextUnit>
    <TextUnit id="274" loc="278">θαυμαστὸν εἶπας, εἰ τάδ' ἐξαρκεῖ πόσει.</TextUnit>
    <TextUnit id="275" loc="279">κρύπτει γὰρ ἥδε πῆμα κοὔ φησιν νοσεῖν.</TextUnit>
    <TextUnit id="276" loc="280">ὁ δ' ἐς πρόσωπον οὐ τεκμαίρεται βλέπων;</TextUnit>
    <TextUnit id="277" loc="281">ἔκδημος ὢν γὰρ τῆσδε τυγχάνει χθονός.</TextUnit>
    <TextUnit id="278" loc="282">σὺ δ' οὐκ ἀνάγκην προσφέρεις, πειρωμένη</TextUnit>
    <TextUnit id="279" loc="283">νόσον πυθέσθαι τῆσδε καὶ πλάνον φρενῶν;</TextUnit>
    <TextUnit id="280" loc="284">ἐς πάντ' ἀφῖγμαι κοὐδὲν εἴργασμαι πλέον.</TextUnit>
    <TextUnit id="281" loc="285">οὐ μὴν ἀνήσω γ' οὐδὲ νῦν προθυμίας,</TextUnit>
    <TextUnit id="282" loc="286">ὡς ἂν παροῦσα καὶ σύ μοι ξυμμαρτυρῇς</TextUnit>
    <TextUnit id="283" loc="287">οἵα πέφυκα δυστυχοῦσι δεσπόταις.</TextUnit>
    <TextUnit id="284" loc="288">ἄγ', ὦ φίλη παῖ, τῶν πάροιθε μὲν λόγων</TextUnit>
    <TextUnit id="285" loc="289">λαθώμεθ' ἄμφω, καὶ σύ θ' ἡδίων γενοῦ</TextUnit>
    <TextUnit id="286" loc="290">στυγνὴν ὀφρὺν λύσασα καὶ γνώμης ὁδόν,</TextUnit>
    <TextUnit id="287" loc="291">ἐγώ θ' ὅπῃ σοι μὴ καλῶς τόθ' εἱπόμην</TextUnit>
    <TextUnit id="288" loc="292">μεθεῖς' ἐπ' ἄλλον εἶμι βελτίω λόγον.</TextUnit>
    <TextUnit id="289" loc="293">κεἰ μὲν νοσεῖς τι τῶν ἀπορρήτων κακῶν,</TextUnit>
    <TextUnit id="290" loc="294">γυναῖκες αἵδε συγκαθιστάναι νόσον:</TextUnit>
    <TextUnit id="291" loc="295">εἰ δ' ἔκφορός σοι συμφορὰ πρὸς ἄρσενας,</TextUnit>
    <TextUnit id="292" loc="296">λέγ', ὡς ἰατροῖς πρᾶγμα μηνυθῇ τόδε.</TextUnit>
    <TextUnit id="293" loc="297">εἶἑν: τί σιγᾷς; οὐκ ἐχρῆν σιγᾶν, τέκνον,</TextUnit>
    <TextUnit id="294" loc="298">ἀλλ' ἤ μ' ἐλέγχειν, εἴ τι μὴ καλῶς λέγω,</TextUnit>
    <TextUnit id="295" loc="299">ἢ τοῖσιν εὖ λεχθεῖσι συγχωρεῖν λόγοις.</TextUnit>
    <TextUnit id="296" loc="300">φθέγξαι τι, δεῦρ' ἄθρησον. ὦ τάλαιν' ἐγώ.</TextUnit>
    <TextUnit id="297" loc="301">γυναῖκες, ἄλλως τούσδε μοχθοῦμεν πόνους,</TextUnit>
    <TextUnit id="298" loc="302">ἴσον δ' ἄπεσμεν τῷ πρίν: οὔτε γὰρ τότε</TextUnit>
    <TextUnit id="299" loc="303">λόγοις ἐτέγγεθ' ἥδε νῦν τ' οὐ πείθεται.</TextUnit>
    <TextUnit id="300" loc="304">ἀλλ' ἴσθι μέντοι — πρὸς τάδ' αὐθαδεστέρα</TextUnit>
    <TextUnit id="301" loc="305">γίγνου θαλάσσης — εἰ θανῇ, προδοῦσα σοὺς</TextUnit>
    <TextUnit id="302" loc="306">παῖδας, πατρῴων μὴ μεθέξοντας δόμων,</TextUnit>
    <TextUnit id="303" loc="307">μὰ τὴν ἄνασσαν ἱππίαν ̓Αμαζόνα,</TextUnit>
    <TextUnit id="304" loc="308">ἣ σοῖς τέκνοισι δεσπότην ἐγείνατο</TextUnit>
    <TextUnit id="305" loc="309">νόθον φρονοῦντα γνήσι', οἶσθά νιν καλῶς,</TextUnit>
    <TextUnit id="306" loc="310">̔Ιππόλυτον . . .</TextUnit>
    <TextUnit id="307" loc="311">οἴμοι.</TextUnit>
    <TextUnit id="308" loc="312">θιγγάνει σέθεν τόδε;</TextUnit>
    <TextUnit id="309" loc="313">ἀπώλεσάς με, μαῖα, καί σε πρὸς θεῶν</TextUnit>
    <TextUnit id="310" loc="314">τοῦδ' ἀνδρὸς αὖθις λίσσομαι σιγᾶν πέρι.</TextUnit>
    <TextUnit id="311" loc="315">ὁρᾷς; φρονεῖς μὲν εὖ, φρονοῦσα δ' οὐ θέλεις</TextUnit>
    <TextUnit id="312" loc="316">παῖδάς τ' ὀνῆσαι καὶ σὸν ἐκσῶσαι βίον.</TextUnit>
    <TextUnit id="313" loc="315">φιλῶ τέκν': ἄλλῃ δ' ἐν τύχῃ χειμάζομαι.</TextUnit>
    <TextUnit id="314" loc="316">ἁγνὰς μέν, ὦ παῖ, χεῖρας αἵματος φορεῖς;</TextUnit>
    <TextUnit id="315" loc="317">χεῖρες μὲν ἁγναί, φρὴν δ' ἔχει μίασμά τι.</TextUnit>
    <TextUnit id="316" loc="318">μῶν ἐξ ἐπακτοῦ πημονῆς ἐχθρῶν τινος;</TextUnit>
    <TextUnit id="317" loc="319">φίλος μ' ἀπόλλυς' οὐχ ἑκοῦσαν οὐχ ἑκών.</TextUnit>
    <TextUnit id="318" loc="320">Θησεύς τιν' ἡμάρτηκεν ἐς ς' ἁμαρτίαν;</TextUnit>
    <TextUnit id="319" loc="321">μὴ δρῶς' ἔγωγ' ἐκεῖνον ὀφθείην κακῶς.</TextUnit>
    <TextUnit id="320" loc="322">τί γὰρ τὸ δεινὸν τοῦθ' ὅ ς' ἐξαίρει θανεῖν;</TextUnit>
    <TextUnit id="321" loc="323">ἔα μ' ἁμαρτεῖν: οὐ γὰρ ἐς ς' ἁμαρτάνω.</TextUnit>
    <TextUnit id="322" loc="324">οὐ δῆθ' ἑκοῦσά γ', ἐν δὲ σοὶ λελείψομαι.</TextUnit>
    <TextUnit id="323" loc="325">τί δρᾷς; βιάζῃ χειρὸς ἐξαρτωμένη;</TextUnit>
    <TextUnit id="324" loc="326">καὶ σῶν γε γονάτων, κοὐ μεθήσομαί ποτε.</TextUnit>
    <TextUnit id="325" loc="327">κάκ' ὦ τάλαινά σοι τάδ', εἰ πεύσῃ, κακά.</TextUnit>
    <TextUnit id="326" loc="328">μεῖζον γὰρ ἤ σου μὴ τυχεῖν τί μοι κακόν;</TextUnit>
    <TextUnit id="327" loc="329">ὀλῇ. τὸ μέντοι πρᾶγμ' ἐμοὶ τιμὴν φέρει.</TextUnit>
    <TextUnit id="328" loc="330">κἄπειτα κρύπτεις, χρήσθ' ἱκνουμένης ἐμοῦ;</TextUnit>
    <TextUnit id="329" loc="331">ἐκ τῶν γὰρ αἰσχρῶν ἐσθλὰ μηχανώμεθα.</TextUnit>
    <TextUnit id="330" loc="332">οὐκοῦν λέγουσα τιμιωτέρα φανῇ;</TextUnit>
    <TextUnit id="331" loc="333">ἄπελθε πρὸς θεῶν δεξιάν τ' ἐμὴν μέθες.</TextUnit>
    <TextUnit id="332" loc="334">οὐ δῆτ', ἐπεί μοι δῶρον οὐ δίδως ὃ χρῆν.</TextUnit>
    <TextUnit id="333" loc="335">δώσω: σέβας γὰρ χειρὸς αἰδοῦμαι τὸ σόν.</TextUnit>
    <TextUnit id="334" loc="336">σιγῷμ' ἂν ἤδη: σὸς γὰρ οὑντεῦθεν λόγος.</TextUnit>
    <TextUnit id="335" loc="337">ὦ τλῆμον, οἷον, μῆτερ, ἠράσθης ἔρον.</TextUnit>
    <TextUnit id="336" loc="338">ὃν ἔσχε ταύρου, τέκνον, ἢ τί φῂς τόδε;</TextUnit>
    <TextUnit id="337" loc="339">σύ τ', ὦ τάλαιν' ὅμαιμε, Διονύσου δάμαρ.</TextUnit>
    <TextUnit id="338" loc="340">τέκνον, τί πάσχεις; συγγόνους κακορροθεῖς;</TextUnit>
    <TextUnit id="339" loc="341">τρίτη δ' ἐγὼ δύστηνος ὡς ἀπόλλυμαι.</TextUnit>
    <TextUnit id="340" loc="342">ἔκ τοι πέπληγμαι: ποῖ προβήσεται λόγος;</TextUnit>
    <TextUnit id="341" loc="343">ἐκεῖθεν ἡμεῖς, οὐ νεωστί, δυστυχεῖς.</TextUnit>
    <TextUnit id="342" loc="344">οὐδέν τι μᾶλλον οἶδ' ἃ βούλομαι κλύειν.</TextUnit>
    <TextUnit id="343" loc="345">φεῦ:</TextUnit>
    <TextUnit id="344" loc="345">πῶς ἂν σύ μοι λέξειας ἁμὲ χρὴ λέγειν;</TextUnit>
    <TextUnit id="345" loc="346">οὐ μάντις εἰμὶ τἀφανῆ γνῶναι σαφῶς.</TextUnit>
    <TextUnit id="346" loc="347">τί τοῦθ' ὃ δὴ λέγουσιν ἀνθρώπους ἐρᾶν;</TextUnit>
    <TextUnit id="347" loc="348">ἥδιστον, ὦ παῖ, ταὐτὸν ἀλγεινόν θ' ἅμα.</TextUnit>
    <TextUnit id="348" loc="349">ἡμεῖς ἂν εἶμεν θατέρῳ κεχρημένοι.</TextUnit>
    <TextUnit id="349" loc="350">τί φῄς; ἐρᾷς, ὦ τέκνον; ἀνθρώπων τίνος;</TextUnit>
    <TextUnit id="350" loc="351">ὅστις ποθ' οὗτός ἐσθ', ὁ τῆς ̓Αμαζόνος. . .</TextUnit>
    <TextUnit id="351" loc="352">̔Ιππόλυτον αὐδᾷς;</TextUnit>
    <TextUnit id="352" loc="353">σοῦ τάδ', οὐκ ἐμοῦ κλύεις.</TextUnit>
    <TextUnit id="353" loc="354">οἴμοι, τί λέξεις, τέκνον; ὥς μ' ἀπώλεσας.</TextUnit>
    <TextUnit id="354" loc="355">γυναῖκες, οὐκ ἀνασχέτ', οὐκ ἀνέξομαι</TextUnit>
    <TextUnit id="355" loc="355">ζῶς': ἐχθρὸν ἦμαρ, ἐχθρὸν εἰσορῶ φάος.</TextUnit>
    <TextUnit id="356" loc="356">ῥίψω μεθήσω σῶμ', ἀπαλλαχθήσομαι</TextUnit>
    <TextUnit id="357" loc="357">βίου θανοῦσα: χαίρετ', οὐκέτ' εἴμ' ἐγώ.</TextUnit>
    <TextUnit id="358" loc="358">οἱ σώφρονες γάρ, οὐχ ἑκόντες ἀλλ' ὅμως,</TextUnit>
    <TextUnit id="359" loc="359">κακῶν ἐρῶσι. Κύπρις οὐκ ἄρ' ἦν θεός,</TextUnit>
    <TextUnit id="360" loc="360">ἀλλ' εἴ τι μεῖζον ἄλλο γίγνεται θεοῦ,</TextUnit>
    <TextUnit id="361" loc="361">ἣ τήνδε κἀμὲ καὶ δόμους ἀπώλεσεν.</TextUnit>
    <TextUnit id="362" loc="362">ἄιες ὤ, ἔκλυες ὤ,</TextUnit>
    <TextUnit id="363" loc="363">ἀνήκουστα τᾶς</TextUnit>
    <TextUnit id="364" loc="364">τυράννου πάθεα μέλεα θρεομένας;</TextUnit>
    <TextUnit id="365" loc="365">ὀλοίμαν ἔγωγε πρὶν σᾶν, φίλα,</TextUnit>
    <TextUnit id="366" loc="365">κατανύσαι φρενῶν. ἰώ μοι, φεῦ φεῦ:</TextUnit>
    <TextUnit id="367" loc="366">ὦ τάλαινα τῶνδ' ἀλγέων:</TextUnit>
    <TextUnit id="368" loc="367">ὦ πόνοι τρέφοντες βροτούς.</TextUnit>
    <TextUnit id="369" loc="368">ὄλωλας, ἐξέφηνας ἐς φάος κακά.</TextUnit>
    <TextUnit id="370" loc="369">τίς σε παναμέριος ὅδε χρόνος μένει;</TextUnit>
    <TextUnit id="371" loc="370">τελευτάσεταί τι καινὸν δόμοις.</TextUnit>
    <TextUnit id="372" loc="371">ἄσημα δ' οὐκέτ' ἐστὶν οἷ φθίνει τύχα</TextUnit>
    <TextUnit id="373" loc="372">Κύπριδος, ὦ τάλαινα παῖ Κρησία.</TextUnit>
    <TextUnit id="374" loc="373">Τροζήνιαι γυναῖκες, αἳ τόδ' ἔσχατον</TextUnit>
    <TextUnit id="375" loc="374">οἰκεῖτε χώρας Πελοπίας προνώπιον,</TextUnit>
    <TextUnit id="376" loc="375">ἤδη ποτ' ἄλλως νυκτὸς ἐν μακρῷ χρόνῳ</TextUnit>
    <TextUnit id="377" loc="376">θνητῶν ἐφρόντις' ᾗ διέφθαρται βίος.</TextUnit>
    <TextUnit id="378" loc="377">καί μοι δοκοῦσιν οὐ κατὰ γνώμης φύσιν</TextUnit>
    <TextUnit id="379" loc="378">πράσσειν κάκιον: ἔστι γὰρ τό γ' εὖ φρονεῖν</TextUnit>
    <TextUnit id="380" loc="379">πολλοῖσιν: ἀλλὰ τῇδ' ἀθρητέον τόδε:</TextUnit>
    <TextUnit id="381" loc="380">τὰ χρήστ' ἐπιστάμεσθα καὶ γιγνώσκομεν,</TextUnit>
    <TextUnit id="382" loc="381">οὐκ ἐκπονοῦμεν δ', οἱ μὲν ἀργίας ὕπο,</TextUnit>
    <TextUnit id="383" loc="382">οἱ δ' ἡδονὴν προθέντες ἀντὶ τοῦ καλοῦ</TextUnit>
    <TextUnit id="384" loc="383">ἄλλην τιν'. εἰσὶ δ' ἡδοναὶ πολλαὶ βίου,</TextUnit>
    <TextUnit id="385" loc="384">μακραί τε λέσχαι καὶ σχολή, τερπνὸν κακόν,</TextUnit>
    <TextUnit id="386" loc="385">αἰδώς τε. δισσαὶ δ' εἰσίν, ἡ μὲν οὐ κακή,</TextUnit>
    <TextUnit id="387" loc="386">ἡ δ' ἄχθος οἴκων. εἰ δ' ὁ καιρὸς ἦν σαφής,</TextUnit>
    <TextUnit id="388" loc="387">οὐκ ἂν δύ' ἤστην ταὔτ' ἔχοντε γράμματα.</TextUnit>
    <TextUnit id="389" loc="388">ταῦτ' οὖν ἐπειδὴ τυγχάνω προγνοῦς' ἐγώ,</TextUnit>
    <TextUnit id="390" loc="389">οὐκ ἔσθ' ὁποίῳ φαρμάκῳ διαφθερεῖν</TextUnit>
    <TextUnit id="391" loc="390">ἔμελλον, ὥστε τοὔμπαλιν πεσεῖν φρενῶν.</TextUnit>
    <TextUnit id="392" loc="391">λέξω δὲ καί σοι τῆς ἐμῆς γνώμης ὁδόν.</TextUnit>
    <TextUnit id="393" loc="392">ἐπεί μ' ἔρως ἔτρωσεν, ἐσκόπουν ὅπως</TextUnit>
    <TextUnit id="394" loc="393">κάλλιστ' ἐνέγκαιμ' αὐτόν. ἠρξάμην μὲν οὖν</TextUnit>
    <TextUnit id="395" loc="394">ἐκ τοῦδε, σιγᾶν τήνδε καὶ κρύπτειν νόσον.</TextUnit>
    <TextUnit id="396" loc="395">γλώσσῃ γὰρ οὐδὲν πιστόν, ἣ θυραῖα μὲν</TextUnit>
    <TextUnit id="397" loc="396">φρονήματ' ἀνδρῶν νουθετεῖν ἐπίσταται,</TextUnit>
    <TextUnit id="398" loc="397">αὐτὴ δ' ὑφ' αὑτῆς πλεῖστα κέκτηται κακά.</TextUnit>
    <TextUnit id="399" loc="398">τὸ δεύτερον δὲ τὴν ἄνοιαν εὖ φέρειν</TextUnit>
    <TextUnit id="400" loc="399">τῷ σωφρονεῖν νικῶσα προυνοησάμην.</TextUnit>
    <TextUnit id="401" loc="400">τρίτον δ', ἐπειδὴ τοισίδ' οὐκ ἐξήνυτον</TextUnit>
    <TextUnit id="402" loc="401">Κύπριν κρατῆσαι, κατθανεῖν ἔδοξέ μοι,</TextUnit>
    <TextUnit id="403" loc="402">κράτιστον — οὐδεὶς ἀντερεῖ — βουλευμάτων.</TextUnit>
    <TextUnit id="404" loc="403">ἐμοὶ γὰρ εἴη μήτε λανθάνειν καλὰ</TextUnit>
    <TextUnit id="405" loc="404">μήτ' αἰσχρὰ δρώσῃ μάρτυρας πολλοὺς ἔχειν.</TextUnit>
    <TextUnit id="406" loc="405">τὸ δ' ἔργον ᾔδη τὴν νόσον τε δυσκλεᾶ,</TextUnit>
    <TextUnit id="407" loc="406">γυνή τε πρὸς τοῖσδ' οὖς' ἐγίγνωσκον καλῶς,</TextUnit>
    <TextUnit id="408" loc="407">μίσημα πᾶσιν. ὡς ὄλοιτο παγκάκως</TextUnit>
    <TextUnit id="409" loc="408">ἥτις πρὸς ἄνδρας ἤρξατ' αἰσχύνειν λέχη</TextUnit>
    <TextUnit id="410" loc="409">πρώτη θυραίους. ἐκ δὲ γενναίων δόμων</TextUnit>
    <TextUnit id="411" loc="410">τόδ' ἦρξε θηλείαισι γίγνεσθαι κακόν:</TextUnit>
    <TextUnit id="412" loc="411">ὅταν γὰρ αἰσχρὰ τοῖσιν ἐσθλοῖσιν δοκῇ,</TextUnit>
    <TextUnit id="413" loc="412">ἦ κάρτα δόξει τοῖς κακοῖς γ' εἶναι καλά.</TextUnit>
    <TextUnit id="414" loc="413">μισῶ δὲ καὶ τὰς σώφρονας μὲν ἐν λόγοις,</TextUnit>
    <TextUnit id="415" loc="414">λάθρᾳ δὲ τόλμας οὐ καλὰς κεκτημένας:</TextUnit>
    <TextUnit id="416" loc="415">αἳ πῶς ποτ', ὦ δέσποινα ποντία Κύπρι,</TextUnit>
    <TextUnit id="417" loc="416">βλέπουσιν ἐς πρόσωπα τῶν ξυνευνετῶν</TextUnit>
    <TextUnit id="418" loc="417">οὐδὲ σκότον φρίσσουσι τὸν ξυνεργάτην</TextUnit>
    <TextUnit id="419" loc="418">τέραμνά τ' οἴκων μή ποτε φθογγὴν ἀφῇ;</TextUnit>
    <TextUnit id="420" loc="419">ἡμᾶς γὰρ αὐτὸ τοῦτ' ἀποκτείνει, φίλαι,</TextUnit>
    <TextUnit id="421" loc="420">ὡς μήποτ' ἄνδρα τὸν ἐμὸν αἰσχύνας' ἁλῶ,</TextUnit>
    <TextUnit id="422" loc="421">μὴ παῖδας οὓς ἔτικτον: ἀλλ' ἐλεύθεροι</TextUnit>
    <TextUnit id="423" loc="422">παρρησίᾳ θάλλοντες οἰκοῖεν πόλιν</TextUnit>
    <TextUnit id="424" loc="423">κλεινῶν ̓Αθηνῶν, μητρὸς οὕνεκ' εὐκλεεῖς.</TextUnit>
    <TextUnit id="425" loc="424">δουλοῖ γὰρ ἄνδρα, κἂν θρασύσπλαγχνός τις ᾖ,</TextUnit>
    <TextUnit id="426" loc="425">ὅταν ξυνειδῇ μητρὸς ἢ πατρὸς κακά.</TextUnit>
    <TextUnit id="427" loc="426">μόνον δὲ τοῦτό φας' ἁμιλλᾶσθαι βίῳ,</TextUnit>
    <TextUnit id="428" loc="427">γνώμην δικαίαν κἀγαθήν ὅτῳ παρῇ.</TextUnit>
    <TextUnit id="429" loc="428">κακοὺς δὲ θνητῶν ἐξέφην' ὅταν τύχῃ,</TextUnit>
    <TextUnit id="430" loc="429">προθεὶς κάτοπτρον ὥστε παρθένῳ νέᾳ,</TextUnit>
    <TextUnit id="431" loc="430">χρόνος: παρ' οἷσι μήποτ' ὀφθείην ἐγώ.</TextUnit>
    <TextUnit id="432" loc="431">φεῦ φεῦ, τὸ σῶφρον ὡς ἁπανταχοῦ καλὸν</TextUnit>
    <TextUnit id="433" loc="432">καὶ δόξαν ἐσθλὴν ἐν βροτοῖς καρπίζεται.</TextUnit>
    <TextUnit id="434" loc="433">δέσποιν', ἐμοί τοι συμφορὰ μὲν ἀρτίως</TextUnit>
    <TextUnit id="435" loc="434">ἡ σὴ παρέσχε δεινὸν ἐξαίφνης φόβον:</TextUnit>
    <TextUnit id="436" loc="435">νῦν δ' ἐννοοῦμαι φαῦλος οὖσα, κἀν βροτοῖς</TextUnit>
    <TextUnit id="437" loc="436">αἱ δεύτεραί πως φροντίδες σοφώτεραι.</TextUnit>
    <TextUnit id="438" loc="437">οὐ γὰρ περισσὸν οὐδὲν οὐδ' ἔξω λόγου</TextUnit>
    <TextUnit id="439" loc="438">πέπονθας, ὀργαὶ δ' ἐς ς' ἀπέσκηψαν θεᾶς.</TextUnit>
    <TextUnit id="440" loc="439">ἐρᾷς: τί τοῦτο θαῦμα; σὺν πολλοῖς βροτῶν.</TextUnit>
    <TextUnit id="441" loc="440">κἄπειτ' ἔρωτος οὕνεκα ψυχὴν ὀλεῖς;</TextUnit>
    <TextUnit id="442" loc="441">οὔ τἄρα λύει τοῖς ἐρῶσι τῶν πέλας,</TextUnit>
    <TextUnit id="443" loc="442">ὅσοι τε μέλλους', εἰ θανεῖν αὐτοὺς χρεών.</TextUnit>
    <TextUnit id="444" loc="443">Κύπρις γὰρ οὐ φορητὸν ἢν πολλὴ ῥυῇ,</TextUnit>
    <TextUnit id="445" loc="444">ἣ τὸν μὲν εἴκονθ' ἡσυχῇ μετέρχεται,</TextUnit>
    <TextUnit id="446" loc="445">ὃν δ' ἂν περισσὸν καὶ φρονοῦνθ' εὕρῃ μέγα,</TextUnit>
    <TextUnit id="447" loc="446">τοῦτον λαβοῦσα πῶς δοκεῖς καθύβρισεν.</TextUnit>
    <TextUnit id="448" loc="447">φοιτᾷ δ' ἀν' αἰθέρ', ἔστι δ' ἐν θαλασσίῳ</TextUnit>
    <TextUnit id="449" loc="448">κλύδωνι Κύπρις, πάντα δ' ἐκ ταύτης ἔφυ:</TextUnit>
    <TextUnit id="450" loc="449">ἥδ' ἐστὶν ἡ σπείρουσα καὶ διδοῦς' ἔρον,</TextUnit>
    <TextUnit id="451" loc="450">οὗ πάντες ἐσμὲν οἱ κατὰ χθόν' ἔκγονοι.</TextUnit>
    <TextUnit id="452" loc="451">ὅσοι μὲν οὖν γραφάς τε τῶν παλαιτέρων</TextUnit>
    <TextUnit id="453" loc="452">ἔχουσιν αὐτοί τ' εἰσὶν ἐν μούσαις ἀεὶ</TextUnit>
    <TextUnit id="454" loc="453">ἴσασι μὲν Ζεὺς ὥς ποτ' ἠράσθη γάμων</TextUnit>
    <TextUnit id="455" loc="454">Σεμέλης, ἴσασι δ' ὡς ἀνήρπασέν ποτε</TextUnit>
    <TextUnit id="456" loc="455">ἡ καλλιφεγγὴς Κέφαλον ἐς θεοὺς ̔́Εως</TextUnit>
    <TextUnit id="457" loc="456">ἔρωτος οὕνεκ': ἀλλ' ὅμως ἐν οὐρανῷ</TextUnit>
    <TextUnit id="458" loc="457">ναίουσι κοὐ φεύγουσιν ἐκποδὼν θεούς,</TextUnit>
    <TextUnit id="459" loc="458">στέργουσι δ', οἶμαι, ξυμφορᾷ νικώμενοι.</TextUnit>
    <TextUnit id="460" loc="459">σὺ δ' οὐκ ἀνέξῃ; χρῆν ς' ἐπὶ ῥητοῖς ἄρα</TextUnit>
    <TextUnit id="461" loc="460">πατέρα φυτεύειν, ἢ 'πὶ δεσπόταις θεοῖς</TextUnit>
    <TextUnit id="462" loc="461">ἄλλοισιν, εἰ μὴ τούσδε γε στέρξεις νόμους.</TextUnit>
    <TextUnit id="463" loc="462">πόσους δοκεῖς δὴ κάρτ' ἔχοντας εὖ φρενῶν</TextUnit>
    <TextUnit id="464" loc="463">νοσοῦνθ' ὁρῶντας λέκτρα μὴ δοκεῖν ὁρᾶν;</TextUnit>
    <TextUnit id="465" loc="464">πόσους δὲ παισὶ πατέρας ἡμαρτηκόσι</TextUnit>
    <TextUnit id="466" loc="465">συνεκκομίζειν Κύπριν; ἐν σοφοῖσι γὰρ</TextUnit>
    <TextUnit id="467" loc="466">τάδ' ἐστὶ θνητῶν, λανθάνειν τὰ μὴ καλά.</TextUnit>
    <TextUnit id="468" loc="467">οὐδ' ἐκπονεῖν τοι χρὴ βίον λίαν βροτούς:</TextUnit>
    <TextUnit id="469" loc="468">οὐδὲ στέγην γὰρ ᾗ κατηρεφεῖς δόμοι</TextUnit>
    <TextUnit id="470" loc="469">καλῶς ἀκριβώσαις ἄν: ἐς δὲ τὴν τύχην</TextUnit>
    <TextUnit id="471" loc="470">πεσοῦς' ὅσην σύ, πῶς ἂν ἐκνεῦσαι δοκεῖς;</TextUnit>
    <TextUnit id="472" loc="471">ἀλλ' εἰ τὰ πλείω χρηστὰ τῶν κακῶν ἔχεις,</TextUnit>
    <TextUnit id="473" loc="472">ἄνθρωπος οὖσα κάρτα γ' εὖ πράξειας ἄν.</TextUnit>
    <TextUnit id="474" loc="473">ἀλλ', ὦ φίλη παῖ, λῆγε μὲν κακῶν φρενῶν,</TextUnit>
    <TextUnit id="475" loc="474">λῆξον δ' ὑβρίζους': οὐ γὰρ ἄλλο πλὴν ὕβρις</TextUnit>
    <TextUnit id="476" loc="475">τάδ' ἐστί, κρείσσω δαιμόνων εἶναι θέλειν,</TextUnit>
    <TextUnit id="477" loc="476">τόλμα δ' ἐρῶσα: θεὸς ἐβουλήθη τάδε.</TextUnit>
    <TextUnit id="478" loc="477">νοσοῦσα δ' εὖ πως τὴν νόσον καταστρέφου.</TextUnit>
    <TextUnit id="479" loc="478">εἰσὶν δ' ἐπῳδαὶ καὶ λόγοι θελκτήριοι:</TextUnit>
    <TextUnit id="480" loc="479">φανήσεταί τι τῆσδε φάρμακον νόσου.</TextUnit>
    <TextUnit id="481" loc="480">ἦ τἄρ' ἂν ὀψέ γ' ἄνδρες ἐξεύροιεν ἄν,</TextUnit>
    <TextUnit id="482" loc="481">εἰ μὴ γυναῖκες μηχανὰς εὑρήσομεν.</TextUnit>
    <TextUnit id="483" loc="482">Φαίδρα, λέγει μὲν ἥδε χρησιμώτερα</TextUnit>
    <TextUnit id="484" loc="483">πρὸς τὴν παροῦσαν ξυμφοράν, αἰνῶ δὲ σέ.</TextUnit>
    <TextUnit id="485" loc="484">ὁ δ' αἶνος οὗτος δυσχερέστερος λόγων</TextUnit>
    <TextUnit id="486" loc="485">τῶν τῆσδε καί σοι μᾶλλον ἀλγίων κλύειν.</TextUnit>
    <TextUnit id="487" loc="486">τοῦτ' ἔσθ' ὃ θνητῶν εὖ πόλεις οἰκουμένας</TextUnit>
    <TextUnit id="488" loc="487">δόμους τ' ἀπόλλυς', οἱ καλοὶ λίαν λόγοι.</TextUnit>
    <TextUnit id="489" loc="488">οὐ γάρ τι τοῖσιν ὠσὶ τερπνὰ χρὴ λέγειν,</TextUnit>
    <TextUnit id="490" loc="489">ἀλλ' ἐξ ὅτου τις εὐκλεὴς γενήσεται.</TextUnit>
    <TextUnit id="491" loc="490">τί σεμνομυθεῖς; οὐ λόγων εὐσχημόνων</TextUnit>
    <TextUnit id="492" loc="491">δεῖ ς', ἀλλὰ τἀνδρός. ὡς τάχος διιστέον,</TextUnit>
    <TextUnit id="493" loc="492">τὸν εὐθὺν ἐξειπόντας ἀμφὶ σοῦ λόγον.</TextUnit>
    <TextUnit id="494" loc="493">εἰ μὲν γὰρ ἦν σοι μὴ 'πὶ συμφοραῖς βίος</TextUnit>
    <TextUnit id="495" loc="494">τοιαῖσδε, σώφρων δ' οὖς' ἐτύγχανες γυνή,</TextUnit>
    <TextUnit id="496" loc="495">οὐκ ἄν ποτ' εὐνῆς οὕνεχ' ἡδονῆς τε σῆς</TextUnit>
    <TextUnit id="497" loc="496">προῆγον ἄν σε δεῦρο: νῦν δ' ἀγὼν μέγας</TextUnit>
    <TextUnit id="498" loc="497">σῶσαι βίον σόν, κοὐκ ἐπίφθονον τόδε.</TextUnit>
    <TextUnit id="499" loc="498">ὦ δεινὰ λέξας', οὐχὶ συγκλῄσεις στόμα</TextUnit>
    <TextUnit id="500" loc="499">καὶ μὴ μεθήσεις αὖθις αἰσχίστους λόγους;</TextUnit>
    <TextUnit id="501" loc="500">αἴσχρ', ἀλλ' ἀμείνω τῶν καλῶν τάδ' ἐστί σοι:</TextUnit>
    <TextUnit id="502" loc="501">κρεῖσσον δὲ τοὔργον, εἴπερ ἐκσώσει γέ σε,</TextUnit>
    <TextUnit id="503" loc="502">ἢ τοὔνομ', ᾧ σὺ κατθανῇ γαυρουμένη.</TextUnit>
    <TextUnit id="504" loc="503">ἆ μή σε πρὸς θεῶν — εὖ λέγεις γάρ, αἰσχρὰ δέ —</TextUnit>
    <TextUnit id="505" loc="504">πέρα προβῇς τῶνδ': ὡς ὑπείργασμαι μὲν εὖ</TextUnit>
    <TextUnit id="506" loc="505">ψυχὴν ἔρωτι, τᾀσχρὰ δ' ἢν λέγῃς καλῶς,</TextUnit>
    <TextUnit id="507" loc="506">ἐς τοῦθ' ὃ φεύγω νῦν ἀναλωθήσομαι.</TextUnit>
    <TextUnit id="508" loc="507">εἴ τοι δοκεῖ σοι （χρῆν μὲν οὔ ς' ἁμαρτάνειν:</TextUnit>
    <TextUnit id="509" loc="508">εἰ δ' οὖν, πιθοῦ μοι: δευτέρα γὰρ ἡ χάρις）,</TextUnit>
    <TextUnit id="510" loc="509">ἔστιν κατ' οἴκους φίλτρα μοι θελκτήρια</TextUnit>
    <TextUnit id="511" loc="510">ἔρωτος, ἦλθε δ' ἄρτι μοι γνώμης ἔσω,</TextUnit>
    <TextUnit id="512" loc="511">ἅ ς' οὔτ' ἐπ' αἰσχροῖς οὔτ' ἐπὶ βλάβῃ φρενῶν</TextUnit>
    <TextUnit id="513" loc="512">παύσει νόσου τῆσδ', ἢν σὺ μὴ γένῃ κακή.</TextUnit>
    <TextUnit id="514" loc="513">δεῖ δ' ἐξ ἐκείνου δή τι τοῦ ποθουμένου</TextUnit>
    <TextUnit id="515" loc="514">σημεῖον, ἢ πλόκον τιν' ἢ πέπλων ἄπο,</TextUnit>
    <TextUnit id="516" loc="515">λαβεῖν, συνάψαι τ' ἐκ δυοῖν μίαν χάριν.</TextUnit>
    <TextUnit id="517" loc="516">πότερα δὲ χριστὸν ἢ ποτὸν τὸ φάρμακον;</TextUnit>
    <TextUnit id="518" loc="517">οὐκ οἶδ': ὀνάσθαι, μὴ μαθεῖν, βούλου, τέκνον.</TextUnit>
    <TextUnit id="519" loc="518">δέδοιχ' ὅπως μοι μὴ λίαν φανῇς σοφή.</TextUnit>
    <TextUnit id="520" loc="519">πάντ' ἂν φοβηθεῖς' ἴσθι: δειμαίνεις δὲ τί;</TextUnit>
    <TextUnit id="521" loc="520">μή μοί τι Θησέως τῶνδε μηνύσῃς τόκῳ.</TextUnit>
    <TextUnit id="522" loc="521">ἔασον, ὦ παῖ: ταῦτ' ἐγὼ θήσω καλῶς.</TextUnit>
    <TextUnit id="523" loc="522">μόνον σύ μοι, δέσποινα ποντία Κύπρι,</TextUnit>
    <TextUnit id="524" loc="523">συνεργὸς εἴης. τἄλλα δ' οἷ' ἐγὼ φρονῶ</TextUnit>
    <TextUnit id="525" loc="524">τοῖς ἔνδον ἡμῖν ἀρκέσει λέξαι φίλοις.</TextUnit>
    <TextUnit id="526" loc="525">̓́Ερως ̓́Ερως, ὁ κατ' ὀμμάτων</TextUnit>
    <TextUnit id="527" loc="526">στάζων πόθον, εἰσάγων γλυκεῖαν</TextUnit>
    <TextUnit id="528" loc="527">ψυχᾷ χάριν οὓς ἐπιστρατεύσῃ,</TextUnit>
    <TextUnit id="529" loc="528">μή μοί ποτε σὺν κακῷ φανείης</TextUnit>
    <TextUnit id="530" loc="529">μηδ' ἄρρυθμος ἔλθοις.</TextUnit>
    <TextUnit id="531" loc="530">οὔτε γὰρ πυρὸς οὔτ' ἄστρων ὑπέρτερον βέλος,</TextUnit>
    <TextUnit id="532" loc="531">οἷον τὸ τᾶς ̓Αφροδίτας ἵησιν ἐκ χερῶν</TextUnit>
    <TextUnit id="533" loc="532">̓́Ερως ὁ Διὸς παῖς.</TextUnit>
    <TextUnit id="534" loc="535">ἄλλως ἄλλως παρά τ' ̓Αλφεῷ</TextUnit>
    <TextUnit id="535" loc="536">Φοίβου τ' ἐπὶ Πυθίοις τεράμνοις</TextUnit>
    <TextUnit id="536" loc="537">βούταν φόνον ̔Ελλὰς &amp;λτ;αἶ'&amp;γτ; ἀέξει:</TextUnit>
    <TextUnit id="537" loc="538">̓́Ερωτα δέ, τὸν τύραννον ἀνδρῶν,</TextUnit>
    <TextUnit id="538" loc="539">τὸν τᾶς ̓Αφροδίτας</TextUnit>
    <TextUnit id="539" loc="540">φιλτάτων θαλάμων κλῃδοῦχον, οὐ σεβίζομεν,</TextUnit>
    <TextUnit id="540" loc="541">πέρθοντα καὶ διὰ πάσας ἱέντα συμφορᾶς</TextUnit>
    <TextUnit id="541" loc="542">θνατοὺς ὅταν ἔλθῃ.</TextUnit>
    <TextUnit id="542" loc="545">τὰν μὲν Οἰχαλίᾳ</TextUnit>
    <TextUnit id="543" loc="546">πῶλον ἄζυγα λέκτρων, ἄναν-</TextUnit>
    <TextUnit id="544" loc="547">δρον τὸ πρὶν καὶ ἄνυμφον, οἴ-</TextUnit>
    <TextUnit id="545" loc="548">κων ζεύξας' ἀπ' Εὐρυτίων</TextUnit>
    <TextUnit id="546" loc="550">δρομάδα ναί̈δ' ὅπως τε βάκ-</TextUnit>
    <TextUnit id="547" loc="551">χαν σὺν αἵματι, σὺν καπνῷ,</TextUnit>
    <TextUnit id="548" loc="552">φονίοισι νυμφείοις</TextUnit>
    <TextUnit id="549" loc="553">̓Αλκμήνας τόκῳ Κύπρις ἐξέδωκεν:</TextUnit>
    <TextUnit id="550" loc="554">ὦ τλάμων ὑμεναίων.</TextUnit>
    <TextUnit id="551" loc="555">ὦ Θήβας ἱερὸν</TextUnit>
    <TextUnit id="552" loc="556">τεῖχος, ὦ στόμα Δίρκας, συνεί-</TextUnit>
    <TextUnit id="553" loc="557">ποιτ' ἂν ἁ Κύπρις οἷον ἕρ-</TextUnit>
    <TextUnit id="554" loc="558">πει: βροντᾷ γὰρ ἀμφιπύρῳ</TextUnit>
    <TextUnit id="555" loc="560">τοκάδα τὰν διγόνοιο Βάκ-</TextUnit>
    <TextUnit id="556" loc="561">χου νυμφευσαμένα πότμῳ</TextUnit>
    <TextUnit id="557" loc="562">φονίῳ κατηύνασεν.</TextUnit>
    <TextUnit id="558" loc="563">δεινὰ γὰρ τὰ πάντ' ἐπιπνεῖ, μέλισσα δ'</TextUnit>
    <TextUnit id="559" loc="564">οἵα τις πεπόταται.</TextUnit>
    <TextUnit id="560" loc="565">σιγήσατ', ὦ γυναῖκες: ἐξειργάσμεθα.</TextUnit>
    <TextUnit id="561" loc="566">τί δ' ἔστι, Φαίδρα, δεινὸν ἐν δόμοισί σοι;</TextUnit>
    <TextUnit id="562" loc="567">ἐπίσχετ', αὐδὴν τῶν ἔσωθεν ἐκμάθω.</TextUnit>
    <TextUnit id="563" loc="568">σιγῶ: τὸ μέντοι φροίμιον κακὸν τόδε.</TextUnit>
    <TextUnit id="564" loc="569">ἰώ μοι, αἰαῖ:</TextUnit>
    <TextUnit id="565" loc="570">ὦ δυστάλαινα τῶν ἐμῶν παθημάτων.</TextUnit>
    <TextUnit id="566" loc="571">τίνα θροεῖς αὐδάν; τίνα βοᾷς λόγον;</TextUnit>
    <TextUnit id="567" loc="572">ἔνεπε, τίς φοβεῖ σε φήμα, γύναι,</TextUnit>
    <TextUnit id="568" loc="573">φρένας ἐπίσσυτος;</TextUnit>
    <TextUnit id="569" loc="575">ἀπωλόμεσθα: ταῖσδ' ἐπιστᾶσαι πύλαις</TextUnit>
    <TextUnit id="570" loc="576">ἀκούσαθ' οἷος κέλαδος ἐν δόμοις πίτνει.</TextUnit>
    <TextUnit id="571" loc="577">σὺ παρὰ κλῇθρα, σοὶ μέλει πομπίμα</TextUnit>
    <TextUnit id="572" loc="578">φάτις δωμάτων:</TextUnit>
    <TextUnit id="573" loc="580">ἔνεπε δ' ἔνεπέ μοι, τί ποτ' ἔβα κακόν;</TextUnit>
    <TextUnit id="574" loc="581">ὁ τῆς φιλίππου παῖς ̓Αμαζόνος βοᾷ</TextUnit>
    <TextUnit id="575" loc="582">̔Ιππόλυτος, αὐδῶν δεινὰ πρόσπολον κακά.</TextUnit>
    <TextUnit id="576" loc="585">ἰὰν μὲν κλύω, σαφὲς δ' οὐκ ἔχω:</TextUnit>
    <TextUnit id="577" loc="586">γεγώνει δ' οἵα</TextUnit>
    <TextUnit id="578" loc="587">διὰ πύλας ἔμολεν ἔμολε σοὶ βοά.</TextUnit>
    <TextUnit id="579" loc="588">καὶ μὴν σαφῶς γε τὴν κακῶν προμνήστριαν,</TextUnit>
    <TextUnit id="580" loc="590">τὴν δεσπότου προδοῦσαν ἐξαυδᾷ λέχος.</TextUnit>
    <TextUnit id="581" loc="591">ὤμοι ἐγὼ κακῶν: προδέδοσαι, φίλα.</TextUnit>
    <TextUnit id="582" loc="592">τί σοι μήσομαι;</TextUnit>
    <TextUnit id="583" loc="593">τὰ κρυπτὰ γὰρ πέφηνε, διὰ δ' ὄλλυσαι,</TextUnit>
    <TextUnit id="584" loc="595">αἰαῖ, ἒ ἔ, πρόδοτος ἐκ φίλων.</TextUnit>
    <TextUnit id="585" loc="596">ἀπώλεσέν μ' εἰποῦσα συμφορὰς ἐμάς,</TextUnit>
    <TextUnit id="586" loc="597">φίλως καλῶς δ' οὐ τήνδ' ἰωμένη νόσον.</TextUnit>
    <TextUnit id="587" loc="598">πῶς οὖν; τί δράσεις, ὦ παθοῦς' ἀμήχανα;</TextUnit>
    <TextUnit id="588" loc="599">οὐκ οἶδα πλὴν ἕν, κατθανεῖν ὅσον τάχος,</TextUnit>
    <TextUnit id="589" loc="600">τῶν νῦν παρόντων πημάτων ἄκος μόνον.</TextUnit>
    <TextUnit id="590" loc="601">ὦ γαῖα μῆτερ ἡλίου τ' ἀναπτυχαί,</TextUnit>
    <TextUnit id="591" loc="602">οἵων λόγων ἄρρητον εἰσήκους' ὄπα.</TextUnit>
    <TextUnit id="592" loc="603">σίγησον, ὦ παῖ, πρίν τιν' αἰσθέσθαι βοῆς.</TextUnit>
    <TextUnit id="593" loc="604">οὐκ ἔστ' ἀκούσας δείν' ὅπως σιγήσομαι.</TextUnit>
    <TextUnit id="594" loc="605">ναί, πρός σε τῆς σῆς δεξιᾶς εὐωλένου.</TextUnit>
    <TextUnit id="595" loc="606">οὐ μὴ προσοίσεις χεῖρα μηδ' ἅψῃ πέπλων;</TextUnit>
    <TextUnit id="596" loc="607">ὦ πρός σε γονάτων, μηδαμῶς μ' ἐξεργάσῃ.</TextUnit>
    <TextUnit id="597" loc="608">τί δ', εἴπερ, ὡς φῄς, μηδὲν εἴρηκας κακόν;</TextUnit>
    <TextUnit id="598" loc="609">ὁ μῦθος, ὦ παῖ, κοινὸς οὐδαμῶς ὅδε.</TextUnit>
    <TextUnit id="599" loc="610">τά τοι κάλ' ἐν πολλοῖσι κάλλιον λέγειν.</TextUnit>
    <TextUnit id="600" loc="611">ὦ τέκνον, ὅρκους μηδαμῶς ἀτιμάσῃς.</TextUnit>
    <TextUnit id="601" loc="612">ἡ γλῶσς' ὀμώμοχ', ἡ δὲ φρὴν ἀνώμοτος.</TextUnit>
    <TextUnit id="602" loc="613">ὦ παῖ, τί δράσεις; σοὺς φίλους διεργάσῃ;</TextUnit>
    <TextUnit id="603" loc="614">ἀπέπτυς': οὐδεὶς ἄδικός ἐστί μοι φίλος.</TextUnit>
    <TextUnit id="604" loc="615">σύγγνωθ': ἁμαρτεῖν εἰκὸς ἀνθρώπους, τέκνον.</TextUnit>
    <TextUnit id="605" loc="616">ὦ Ζεῦ, τί δὴ κίβδηλον ἀνθρώποις κακὸν</TextUnit>
    <TextUnit id="606" loc="617">γυναῖκας ἐς φῶς ἡλίου κατῴκισας;</TextUnit>
    <TextUnit id="607" loc="618">εἰ γὰρ βρότειον ἤθελες σπεῖραι γένος,</TextUnit>
    <TextUnit id="608" loc="619">οὐκ ἐκ γυναικῶν χρῆν παρασχέσθαι τόδε,</TextUnit>
    <TextUnit id="609" loc="620">ἀλλ' ἀντιθέντας σοῖσιν ἐν ναοῖς βροτοὺς</TextUnit>
    <TextUnit id="610" loc="621">ἢ χαλκὸν ἢ σίδηρον ἢ χρυσοῦ βάρος</TextUnit>
    <TextUnit id="611" loc="622">παίδων πρίασθαι σπέρμα του τιμήματος,</TextUnit>
    <TextUnit id="612" loc="623">τῆς ἀξίας ἕκαστον, ἐν δὲ δώμασιν</TextUnit>
    <TextUnit id="613" loc="624">ναίειν ἐλευθέροισι θηλειῶν ἄτερ.</TextUnit>
    <TextUnit id="614" loc="625">[νῦν δ' ἐς δόμους μὲν πρῶτον ἄξεσθαι κακὸν</TextUnit>
    <TextUnit id="615" loc="626">μέλλοντες ὄλβον δωμάτων ἐκτίνομεν.]</TextUnit>
    <TextUnit id="616" loc="627">τούτῳ δὲ δῆλον ὡς γυνὴ κακὸν μέγα:</TextUnit>
    <TextUnit id="617" loc="628">προσθεὶς γὰρ ὁ σπείρας τε καὶ θρέψας πατὴρ</TextUnit>
    <TextUnit id="618" loc="629">φερνὰς ἀπῴκις', ὡς ἀπαλλαχθῇ κακοῦ.</TextUnit>
    <TextUnit id="619" loc="630">ὁ δ' αὖ λαβὼν ἀτηρὸν ἐς δόμους φυτὸν</TextUnit>
    <TextUnit id="620" loc="631">γέγηθε κόσμον προστιθεὶς ἀγάλματι</TextUnit>
    <TextUnit id="621" loc="632">καλὸν κακίστῳ καὶ πέπλοισιν ἐκπονεῖ</TextUnit>
    <TextUnit id="622" loc="633">δύστηνος, ὄλβον δωμάτων ὑπεξελών.</TextUnit>
    <TextUnit id="623" loc="634">[ἔχει δ' ἀνάγκην: ὥστε κηδεύσας καλῶς</TextUnit>
    <TextUnit id="624" loc="635">γαμβροῖσι χαίρων σῴζεται πικρὸν λέχος,</TextUnit>
    <TextUnit id="625" loc="636">ἢ χρηστὰ λέκτρα πενθεροὺς δ' ἀνωφελεῖς</TextUnit>
    <TextUnit id="626" loc="637">λαβὼν πιέζει τἀγαθῷ τὸ δυστυχές.]</TextUnit>
    <TextUnit id="627" loc="638">ῥᾷστον δ' ὅτῳ τὸ μηδέν — ἀλλ' ἀνωφελὴς</TextUnit>
    <TextUnit id="628" loc="639">εὐηθίᾳ κατ' οἶκον ἵδρυται γυνή.</TextUnit>
    <TextUnit id="629" loc="640">σοφὴν δὲ μισῶ: μὴ γὰρ ἔν γ' ἐμοῖς δόμοις</TextUnit>
    <TextUnit id="630" loc="641">εἴη φρονοῦσα πλείον' ἢ γυναῖκα χρή.</TextUnit>
    <TextUnit id="631" loc="642">τὸ γὰρ κακοῦργον μᾶλλον ἐντίκτει Κύπρις</TextUnit>
    <TextUnit id="632" loc="643">ἐν ταῖς σοφαῖσιν: ἡ δ' ἀμήχανος γυνὴ</TextUnit>
    <TextUnit id="633" loc="644">γνώμῃ βραχείᾳ μωρίαν ἀφῃρέθη.</TextUnit>
    <TextUnit id="634" loc="645">χρῆν δ' ἐς γυναῖκα πρόσπολον μὲν οὐ περᾶν,</TextUnit>
    <TextUnit id="635" loc="646">ἄφθογγα δ' αὐταῖς συγκατοικίζειν δάκη</TextUnit>
    <TextUnit id="636" loc="647">θηρῶν, ἵν' εἶχον μήτε προσφωνεῖν τινα</TextUnit>
    <TextUnit id="637" loc="648">μήτ' ἐξ ἐκείνων φθέγμα δέξασθαι πάλιν.</TextUnit>
    <TextUnit id="638" loc="649">νῦν δ' αἱ μὲν ἔνδον †δρῶσιν αἱ κακαὶ† κακὰ</TextUnit>
    <TextUnit id="639" loc="650">βουλεύματ', ἔξω δ' ἐκφέρουσι πρόσπολοι.</TextUnit>
    <TextUnit id="640" loc="651">ὡς καὶ σύ γ' ἡμῖν πατρός, ὦ κακὸν κάρα,</TextUnit>
    <TextUnit id="641" loc="652">λέκτρων ἀθίκτων ἦλθες ἐς συναλλαγάς:</TextUnit>
    <TextUnit id="642" loc="653">ἁγὼ ῥυτοῖς νασμοῖσιν ἐξομόρξομαι,</TextUnit>
    <TextUnit id="643" loc="654">ἐς ὦτα κλύζων. πῶς ἂν οὖν εἴην κακός,</TextUnit>
    <TextUnit id="644" loc="655">ὃς οὐδ' ἀκούσας τοιάδ' ἁγνεύειν δοκῶ;</TextUnit>
    <TextUnit id="645" loc="656">εὖ δ' ἴσθι, τοὐμόν ς' εὐσεβὲς σῴζει, γύναι:</TextUnit>
    <TextUnit id="646" loc="657">εἰ μὴ γὰρ ὅρκοις θεῶν ἄφαρκτος ᾑρέθην,</TextUnit>
    <TextUnit id="647" loc="658">οὐκ ἄν ποτ' ἔσχον μὴ οὐ τάδ' ἐξειπεῖν πατρί.</TextUnit>
    <TextUnit id="648" loc="659">νῦν δ' ἐκ δόμων μέν, ἔστ' ἂν ἔκδημος χθονὸς</TextUnit>
    <TextUnit id="649" loc="660">Θησεύς, ἄπειμι: σῖγα δ' ἕξομεν στόμα.</TextUnit>
    <TextUnit id="650" loc="661">θεάσομαι δὲ σὺν πατρὸς μολὼν ποδὶ</TextUnit>
    <TextUnit id="651" loc="662">πῶς νιν προσόψῃ καὶ σὺ καὶ δέσποινα σή.</TextUnit>
    <TextUnit id="652" loc="663">[τῆς σῆς δὲ τόλμης εἴσομαι γεγευμένος.</TextUnit>
    <TextUnit id="653" loc="664">ὄλοισθε. μισῶν δ' οὔποτ' ἐμπλησθήσομαι</TextUnit>
    <TextUnit id="654" loc="665">γυναῖκας, οὐδ' εἴ φησί τίς μ' ἀεὶ λέγειν:</TextUnit>
    <TextUnit id="655" loc="666">ἀεὶ γὰρ οὖν πώς εἰσι κἀκεῖναι κακαί.</TextUnit>
    <TextUnit id="656" loc="667">ἤ νύν τις αὐτὰς σωφρονεῖν διδαξάτω,</TextUnit>
    <TextUnit id="657" loc="668">ἢ κἄμ' ἐάτω ταῖσδ' ἐπεμβαίνειν ἀεί.]</TextUnit>
    <TextUnit id="658" loc="669">τάλανες ὦ κακοτυχεῖς</TextUnit>
    <TextUnit id="659" loc="670">γυναικῶν πότμοι.</TextUnit>
    <TextUnit id="660" loc="671">τίν' ἢ νῦν τέχναν ἔχομεν ἢ λόγον</TextUnit>
    <TextUnit id="661" loc="670">σφαλεῖσαι κάθαμμα λύειν λόγου;</TextUnit>
    <TextUnit id="662" loc="671">ἐτύχομεν δίκας. ἰὼ γᾶ καὶ φῶς:</TextUnit>
    <TextUnit id="663" loc="672">πᾷ ποτ' ἐξαλύξω τύχας;</TextUnit>
    <TextUnit id="664" loc="673">πῶς δὲ πῆμα κρύψω, φίλαι;</TextUnit>
    <TextUnit id="665" loc="675">τίς ἂν θεῶν ἀρωγὸς ἢ τίς ἂν βροτῶν</TextUnit>
    <TextUnit id="666" loc="676">πάρεδρος ἢ ξυνεργὸς ἀδίκων ἔργων</TextUnit>
    <TextUnit id="667" loc="677">φανείη; τὸ γὰρ παρ' ἡμῖν πάθος</TextUnit>
    <TextUnit id="668" loc="678">πέραν δυσεκπέρατον ἔρχεται βίου.</TextUnit>
    <TextUnit id="669" loc="679">κακοτυχεστάτα γυναικῶν ἐγώ.</TextUnit>
    <TextUnit id="670" loc="680">φεῦ φεῦ, πέπρακται, κοὐ κατώρθωνται τέχναι,</TextUnit>
    <TextUnit id="671" loc="681">δέσποινα, τῆς σῆς προσπόλου, κακῶς δ' ἔχει.</TextUnit>
    <TextUnit id="672" loc="682">ὦ παγκακίστη καὶ φίλων διαφθορεῦ,</TextUnit>
    <TextUnit id="673" loc="683">οἷ' εἰργάσω με. Ζεύς σε γεννήτωρ ἐμὸς</TextUnit>
    <TextUnit id="674" loc="684">πρόρριζον ἐκτρίψειεν οὐτάσας πυρί.</TextUnit>
    <TextUnit id="675" loc="685">οὐκ εἶπον — οὐ σῆς προυνοησάμην φρενός; —</TextUnit>
    <TextUnit id="676" loc="686">σιγᾶν ἐφ' οἷσι νῦν ἐγὼ κακύνομαι;</TextUnit>
    <TextUnit id="677" loc="687">σὺ δ' οὐκ ἀνέσχου: τοιγὰρ οὐκέτ' εὐκλεεῖς</TextUnit>
    <TextUnit id="678" loc="688">θανούμεθ'. ἀλλὰ δεῖ με δὴ καινῶν λόγων.</TextUnit>
    <TextUnit id="679" loc="689">οὗτος γὰρ ὀργῇ συντεθηγμένος φρένας</TextUnit>
    <TextUnit id="680" loc="690">ἐρεῖ καθ' ἡμῶν πατρὶ σὰς ἁμαρτίας,</TextUnit>
    <TextUnit id="681" loc="691">[ἐρεῖ δὲ Πιτθεῖ τῷ γέροντι συμφοράς,]</TextUnit>
    <TextUnit id="682" loc="692">πλήσει τε πᾶσαν γαῖαν αἰσχίστων λόγων.</TextUnit>
    <TextUnit id="683" loc="693">ὄλοιο καὶ σὺ χὤστις ἄκοντας φίλους</TextUnit>
    <TextUnit id="684" loc="694">πρόθυμός ἐστι μὴ καλῶς εὐεργετεῖν.</TextUnit>
    <TextUnit id="685" loc="695">δέσποιν', ἔχεις μὲν τἀμὰ μέμψασθαι κακά,</TextUnit>
    <TextUnit id="686" loc="696">τὸ γὰρ δάκνον σου τὴν διάγνωσιν κρατεῖ:</TextUnit>
    <TextUnit id="687" loc="697">ἔχω δὲ κἀγὼ πρὸς τάδ', εἰ δέξῃ, λέγειν.</TextUnit>
    <TextUnit id="688" loc="698">ἔθρεψά ς' εὔνους τ' εἰμί: τῆς νόσου δέ σοι</TextUnit>
    <TextUnit id="689" loc="699">ζητοῦσα φάρμαχ' ηὗρον οὐχ ἁβουλόμην.</TextUnit>
    <TextUnit id="690" loc="700">εἰ δ' εὖ γ' ἔπραξα, κάρτ' ἂν ἐν σοφοῖσιν ἦ:</TextUnit>
    <TextUnit id="691" loc="701">πρὸς τὰς τύχας γὰρ τὰς φρένας κεκτήμεθα.</TextUnit>
    <TextUnit id="692" loc="702">ἦ γὰρ δίκαια ταῦτα κἀξαρκοῦντά μοι,</TextUnit>
    <TextUnit id="693" loc="703">τρώσασαν ἡμᾶς εἶτα συγχωρεῖν λόγοις;</TextUnit>
    <TextUnit id="694" loc="704">μακρηγοροῦμεν: οὐκ ἐσωφρόνουν ἐγώ.</TextUnit>
    <TextUnit id="695" loc="705">ἀλλ' ἔστι κἀκ τῶνδ' ὥστε σωθῆναι, τέκνον.</TextUnit>
    <TextUnit id="696" loc="706">παῦσαι λέγουσα: καὶ τὸ πρὶν γὰρ οὐ καλῶς</TextUnit>
    <TextUnit id="697" loc="707">παρῄνεσάς μοι κἀπεχείρησας κακά.</TextUnit>
    <TextUnit id="698" loc="708">ἀλλ' ἐκποδὼν ἄπελθε καὶ σαυτῆς πέρι</TextUnit>
    <TextUnit id="699" loc="709">φρόντιζ': ἐγὼ γὰρ τἀμὰ θήσομαι καλῶς.</TextUnit>
    <TextUnit id="700" loc="710">ὑμεῖς δέ, παῖδες εὐγενεῖς Τροζήνιαι,</TextUnit>
    <TextUnit id="701" loc="711">τοσόνδε μοι παράσχετ' ἐξαιτουμένῃ,</TextUnit>
    <TextUnit id="702" loc="712">σιγῇ καλύψαθ' ἁνθάδ' εἰσηκούσατε.</TextUnit>
    <TextUnit id="703" loc="713">ὄμνυμι σεμνὴν ̓́Αρτεμιν, Διὸς κόρην,</TextUnit>
    <TextUnit id="704" loc="714">μηδὲν κακῶν σῶν ἐς φάος δείξειν ποτέ.</TextUnit>
    <TextUnit id="705" loc="715">καλῶς ἔλεξας: ἓν δὲ †προτρέπους'† ἐγὼ</TextUnit>
    <TextUnit id="706" loc="716">εὕρημα δῆτα τῆσδε συμφορᾶς ἔχω,</TextUnit>
    <TextUnit id="707" loc="717">ὥστ' εὐκλεᾶ μὲν παισὶ προσθεῖναι βίον</TextUnit>
    <TextUnit id="708" loc="718">αὐτή τ' ὀνάσθαι πρὸς τὰ νῦν πεπτωκότα.</TextUnit>
    <TextUnit id="709" loc="719">οὐ γάρ ποτ' αἰσχυνῶ γε Κρησίους δόμους</TextUnit>
    <TextUnit id="710" loc="720">οὐδ' ἐς πρόσωπον Θησέως ἀφίξομαι</TextUnit>
    <TextUnit id="711" loc="721">αἰσχροῖς ἐπ' ἔργοις οὕνεκα ψυχῆς μιᾶς.</TextUnit>
    <TextUnit id="712" loc="722">μέλλεις δὲ δὴ τί δρᾶν ἀνήκεστον κακόν;</TextUnit>
    <TextUnit id="713" loc="723">θανεῖν: ὅπως δέ, τοῦτ' ἐγὼ βουλεύσομαι.</TextUnit>
    <TextUnit id="714" loc="724">εὔφημος ἴσθι.</TextUnit>
    <TextUnit id="715" loc="725">καὶ σύ γ' εὖ με νουθέτει.</TextUnit>
    <TextUnit id="716" loc="725">ἐγὼ δὲ Κύπριν, ἥπερ ἐξόλλυσί με,</TextUnit>
    <TextUnit id="717" loc="726">ψυχῆς ἀπαλλαχθεῖσα τῇδ' ἐν ἡμέρᾳ</TextUnit>
    <TextUnit id="718" loc="727">τέρψω: πικροῦ δ' ἔρωτος ἡσσηθήσομαι.</TextUnit>
    <TextUnit id="719" loc="728">ἀτὰρ κακόν γε χἀτέρῳ γενήσομαι</TextUnit>
    <TextUnit id="720" loc="729">θανοῦς', ἵν' εἰδῇ μὴ 'πὶ τοῖς ἐμοῖς κακοῖς</TextUnit>
    <TextUnit id="721" loc="730">ὑψηλὸς εἶναι: τῆς νόσου δὲ τῆσδέ μοι</TextUnit>
    <TextUnit id="722" loc="731">κοινῇ μετασχὼν σωφρονεῖν μαθήσεται.</TextUnit>
    <TextUnit id="723" loc="732">ἠλιβάτοις ὑπὸ κευθμῶσι γενοίμαν,</TextUnit>
    <TextUnit id="724" loc="733">ἵνα με πτεροῦσσαν ὄρνιν</TextUnit>
    <TextUnit id="725" loc="734">θεὸς ἐν ποταναῖς</TextUnit>
    <TextUnit id="726" loc="735">ἀγέλαις θείη:</TextUnit>
    <TextUnit id="727" loc="735">ἀρθείην δ' ἐπὶ πόντιον</TextUnit>
    <TextUnit id="728" loc="736">κῦμα τᾶς ̓Αδριηνᾶς</TextUnit>
    <TextUnit id="729" loc="737">ἀκτᾶς ̓Ηριδανοῦ θ' ὕδωρ,</TextUnit>
    <TextUnit id="730" loc="738">ἔνθα πορφύρεον σταλάς-</TextUnit>
    <TextUnit id="731" loc="739">σους' ἐς οἶδμα τάλαιναι</TextUnit>
    <TextUnit id="732" loc="740">κόραι Φαέθοντος οἴκτῳ δακρύων</TextUnit>
    <TextUnit id="733" loc="741">τὰς ἠλεκτροφαεῖς αὐγάς.</TextUnit>
    <TextUnit id="734" loc="742">̔Εσπερίδων δ' ἐπὶ μηλόσπορον ἀκτὰν</TextUnit>
    <TextUnit id="735" loc="743">ἀνύσαιμι τᾶν ἀοιδῶν,</TextUnit>
    <TextUnit id="736" loc="744">ἵν' ὁ πορφυρέας πον-</TextUnit>
    <TextUnit id="737" loc="745">τομέδων λίμνας</TextUnit>
    <TextUnit id="738" loc="745">ναύταις οὐκέθ' ὁδὸν νέμει,</TextUnit>
    <TextUnit id="739" loc="746">σεμνὸν τέρμονα κυρῶν</TextUnit>
    <TextUnit id="740" loc="747">οὐρανοῦ, τὸν ̓́Ατλας ἔχει:</TextUnit>
    <TextUnit id="741" loc="748">κρῆναί τ' ἀμβρόσιαι χέον-</TextUnit>
    <TextUnit id="742" loc="749">ται Ζηνὸς μελάθρων παρὰ κοίταις,</TextUnit>
    <TextUnit id="743" loc="750">ἵν' ὀλβιόδωρος αὔξει ζαθέα</TextUnit>
    <TextUnit id="744" loc="751">χθὼν εὐδαιμονίαν θεοῖς.</TextUnit>
    <TextUnit id="745" loc="752">ὦ λευκόπτερε Κρησία</TextUnit>
    <TextUnit id="746" loc="753">πορθμίς, ἃ διὰ πόντιον</TextUnit>
    <TextUnit id="747" loc="754">κῦμ' ἁλίκτυπον ἅλμας</TextUnit>
    <TextUnit id="748" loc="755">ἐπόρευσας ἐμὰν ἄνασσαν ὀλβίων ἀπ' οἴκων</TextUnit>
    <TextUnit id="749" loc="756">κακονυμφοτάταν ὄνασιν:</TextUnit>
    <TextUnit id="750" loc="757">ἦ γὰρ ἀπ' ἀμφοτέρων οἱ Κρησίας &amp;λτ;τ'&amp;γτ; ἐκ γᾶς δύσορνις</TextUnit>
    <TextUnit id="751" loc="760">ἔπτατο κλεινὰς ̓Αθήνας Μουνίχου τ' ἀ-</TextUnit>
    <TextUnit id="752" loc="761">κταῖσιν ἐκδήσαντο πλεκτὰς πεισμάτων ἀρ-</TextUnit>
    <TextUnit id="753" loc="762">χάς, ἐπ' ἀπείρου τε γᾶς ἔβασαν.</TextUnit>
    <TextUnit id="754" loc="763">ἀνθ' ὧν, οὐχ ὁσίων ἐρώ-</TextUnit>
    <TextUnit id="755" loc="765">των δεινᾷ φρένας ̓Αφροδί-</TextUnit>
    <TextUnit id="756" loc="766">τας νόσῳ κατεκλάσθη:</TextUnit>
    <TextUnit id="757" loc="767">χαλεπᾷ δ' ὑπέραντλος οὖσα συμφορᾷ τεράμνων</TextUnit>
    <TextUnit id="758" loc="768">ἀπὸ νυμφιδίων κρεμαστὸν</TextUnit>
    <TextUnit id="759" loc="770">ἅψεται ἀμφὶ βρόχον λευκᾷ καθαρμόζουσα δείρᾳ,</TextUnit>
    <TextUnit id="760" loc="771">δαίμονα στυγνὸν καταιδεσθεῖσα, τὰν τ' εὔ-</TextUnit>
    <TextUnit id="761" loc="772">δοξον ἀνθαιρουμένα φήμαν, ἀπαλλάς-</TextUnit>
    <TextUnit id="762" loc="775">σουσά τ' ἀλγεινὸν φρενῶν ἔρωτα.     ἔσωθεν</TextUnit>
    <TextUnit id="763" loc="776">ἰοὺ ἰού:</TextUnit>
    <TextUnit id="764" loc="777">βοηδρομεῖτε πάντες οἱ πέλας δόμων:</TextUnit>
    <TextUnit id="765" loc="778">ἐν ἀγχόναις δέσποινα, Θησέως δάμαρ.</TextUnit>
    <TextUnit id="766" loc="779">φεῦ φεῦ, πέπρακται: βασιλὶς οὐκέτ' ἔστι δὴ</TextUnit>
    <TextUnit id="767" loc="780">γυνή, κρεμαστοῖς ἐν βρόχοις ἠρτημένη.</TextUnit>
    <TextUnit id="768" loc="780">οὐ σπεύσετ'; οὐκ οἴσει τις ἀμφιδέξιον</TextUnit>
    <TextUnit id="769" loc="781">σίδηρον, ᾧ τόδ' ἅμμα λύσομεν δέρης;</TextUnit>
    <TextUnit id="770" loc="782">φίλαι, τί δρῶμεν; ἦ δοκεῖ περᾶν δόμους</TextUnit>
    <TextUnit id="771" loc="783">λῦσαί τ' ἄνασσαν ἐξ ἐπισπαστῶν βρόχων;</TextUnit>
    <TextUnit id="772" loc="784">— τί δ'; οὐ πάρεισι πρόσπολοι νεανίαι;</TextUnit>
    <TextUnit id="773" loc="785">τὸ πολλὰ πράσσειν οὐκ ἐν ἀσφαλεῖ βίου.</TextUnit>
    <TextUnit id="774" loc="786">ὀρθώσατ' ἐκτείνοντες ἄθλιον νέκυν:</TextUnit>
    <TextUnit id="775" loc="787">πικρὸν τόδ' οἰκούρημα δεσπόταις ἐμοῖς.</TextUnit>
    <TextUnit id="776" loc="788">ὄλωλεν ἡ δύστηνος, ὡς κλύω, γυνή:</TextUnit>
    <TextUnit id="777" loc="789">ἤδη γὰρ ὡς νεκρόν νιν ἐκτείνουσι δή.</TextUnit>
    <TextUnit id="778" loc="790">γυναῖκες, ἴστε τίς ποτ' ἐν δόμοις βοὴ</TextUnit>
    <TextUnit id="779" loc="791">†ἠχὼ βαρεῖα προσπόλων† ἀφίκετο;</TextUnit>
    <TextUnit id="780" loc="792">οὐ γάρ τί μ' ὡς θεωρὸν ἀξιοῖ δόμος</TextUnit>
    <TextUnit id="781" loc="793">πύλας ἀνοίξας εὐφρόνως προσεννέπειν.</TextUnit>
    <TextUnit id="782" loc="794">μῶν Πιτθέως τι γῆρας εἴργασται νέον;</TextUnit>
    <TextUnit id="783" loc="795">πρόσω μὲν ἤδη βίοτος, ἀλλ' ὅμως ἔτ' ἂν</TextUnit>
    <TextUnit id="784" loc="796">λυπηρὸς ἡμῖν τούσδ' ἂν ἐκλίποι δόμους.</TextUnit>
    <TextUnit id="785" loc="797">οὐκ ἐς γέροντας ἥδε σοι τείνει τύχη,</TextUnit>
    <TextUnit id="786" loc="798">Θησεῦ: νέοι θανόντες ἀλγύνουσί σε.</TextUnit>
    <TextUnit id="787" loc="799">οἴμοι: τέκνων μοι μή τι συλᾶται βίος;</TextUnit>
    <TextUnit id="788" loc="800">ζῶσιν, θανούσης μητρὸς ὡς ἄλγιστά σοι.</TextUnit>
    <TextUnit id="789" loc="801">τί φῄς; ὄλωλεν ἄλοχος; ἐκ τίνος τύχης;</TextUnit>
    <TextUnit id="790" loc="802">βρόχον κρεμαστὸν ἀγχόνης ἀνήψατο.</TextUnit>
    <TextUnit id="791" loc="803">λύπῃ παχνωθεῖς', ἢ ἀπὸ συμφορᾶς τίνος;</TextUnit>
    <TextUnit id="792" loc="804">τοσοῦτον ἴσμεν: ἄρτι γὰρ κἀγὼ δόμους,</TextUnit>
    <TextUnit id="793" loc="805">Θησεῦ, πάρειμι σῶν κακῶν πενθήτρια.</TextUnit>
    <TextUnit id="794" loc="806">αἰαῖ: τί δῆτα τοῖσδ' ἀνέστεμμαι κάρα</TextUnit>
    <TextUnit id="795" loc="807">πλεκτοῖσι φύλλοις, δυστυχὴς θεωρὸς ὤν;</TextUnit>
    <TextUnit id="796" loc="808">χαλᾶτε κλῇθρα, πρόσπολοι, πυλωμάτων,</TextUnit>
    <TextUnit id="797" loc="825">ἐκλύεθ' ἁρμούς, ὡς ἴδω πικρὰν θέαν</TextUnit>
    <TextUnit id="798" loc="810">γυναικός, ἥ με κατθανοῦς' ἀπώλεσεν.</TextUnit>
    <TextUnit id="799" loc="811">ἰὼ ἰὼ τάλαινα μελέων κακῶν:</TextUnit>
    <TextUnit id="800" loc="812">ἔπαθες, εἰργάσω</TextUnit>
    <TextUnit id="801" loc="813">τοσοῦτον ὥστε τούσδε συγχέαι δόμους,</TextUnit>
    <TextUnit id="802" loc="814">αἰαῖ τόλμας,</TextUnit>
    <TextUnit id="803" loc="815">βιαίως θανοῦς' ἀνοσίῳ τε συμ-</TextUnit>
    <TextUnit id="804" loc="815">φορᾷ, σᾶς χερὸς πάλαισμα μελέας.</TextUnit>
    <TextUnit id="805" loc="816">τίς ἄρα σάν, τάλαιν', ἀμαυροῖ ζόαν;</TextUnit>
    <TextUnit id="806" loc="817">ὤμοι ἐγὼ πόνων: ἔπαθον, ὦ τάλας,</TextUnit>
    <TextUnit id="807" loc="818">τὰ μάκιστ' ἐμῶν κακῶν. ὦ τύχα,</TextUnit>
    <TextUnit id="808" loc="819">ὥς μοι βαρεῖα καὶ δόμοις ἐπεστάθης,</TextUnit>
    <TextUnit id="809" loc="820">κηλὶς ἄφραστος ἐξ ἀλαστόρων τινός:</TextUnit>
    <TextUnit id="810" loc="821">κατακονὰ μὲν οὖν ἀβίοτος βίου.</TextUnit>
    <TextUnit id="811" loc="822">κακῶν δ', ὦ τάλας, πέλαγος εἰσορῶ</TextUnit>
    <TextUnit id="812" loc="823">τοσοῦτον ὥστε μήποτ' ἐκνεῦσαι πάλιν</TextUnit>
    <TextUnit id="813" loc="824">μηδ' ἐκπερᾶσαι κῦμα τῆσδε συμφορᾶς.</TextUnit>
    <TextUnit id="814" loc="826">τίνι λόγῳ, τάλας, τίνι τύχαν σέθεν</TextUnit>
    <TextUnit id="815" loc="827">βαρύποτμον, γύναι, προσαυδῶν τύχω;</TextUnit>
    <TextUnit id="816" loc="828">ὄρνις γὰρ ὥς τις ἐκ χερῶν ἄφαντος εἶ,</TextUnit>
    <TextUnit id="817" loc="829">πήδημ' ἐς ̔́Αιδου κραιπνὸν ὁρμήσασά μοι.</TextUnit>
    <TextUnit id="818" loc="830">αἰαῖ αἰαῖ, μέλεα μέλεα τάδε πάθη:</TextUnit>
    <TextUnit id="819" loc="831">πρόσωθεν δέ ποθεν ἀνακομίζομαι</TextUnit>
    <TextUnit id="820" loc="832">τύχαν δαιμόνων ἀμπλακίαισι τῶν</TextUnit>
    <TextUnit id="821" loc="833">πάροιθέν τινος.</TextUnit>
    <TextUnit id="822" loc="834">οὐ σοὶ τάδ', ὦναξ, ἦλθε δὴ μόνῳ κακά,</TextUnit>
    <TextUnit id="823" loc="835">πολλῶν μετ' ἄλλων δ' ὤλεσας κεδνὸν λέχος.</TextUnit>
    <TextUnit id="824" loc="836">τὸ κατὰ γᾶς θέλω, τὸ κατὰ γᾶς κνέφας</TextUnit>
    <TextUnit id="825" loc="837">μετοικεῖν σκότῳ θανών, ὦ τλάμων,</TextUnit>
    <TextUnit id="826" loc="838">τῆς σῆς στερηθεὶς φιλτάτης ὁμιλίας:</TextUnit>
    <TextUnit id="827" loc="839">ἀπώλεσας γὰρ μᾶλλον ἢ κατέφθισο.</TextUnit>
    <TextUnit id="828" loc="840">†τίνος κλύω† πόθεν θανάσιμος τύχα,</TextUnit>
    <TextUnit id="829" loc="841">γύναι, σὰν ἔβα, τάλαινα, κραδίαν;</TextUnit>
    <TextUnit id="830" loc="842">εἴποι τις ἂν τὸ πραχθέν, ἢ μάτην ὄχλον</TextUnit>
    <TextUnit id="831" loc="843">στέγει τύραννον δῶμα προσπόλων ἐμῶν;</TextUnit>
    <TextUnit id="832" loc="844">ὤμοι μοι &amp;λτ; &amp;γτ; σέθεν,</TextUnit>
    <TextUnit id="833" loc="845">μέλεος, οἷον εἶδον ἄλγος δόμων,</TextUnit>
    <TextUnit id="834" loc="846">οὐ τλητὸν οὐδὲ ῥητόν. ἀλλ' ἀπωλόμην:</TextUnit>
    <TextUnit id="835" loc="847">ἔρημος οἶκος, καὶ τέκν' ὀρφανεύεται.</TextUnit>
    <TextUnit id="836" loc="848">&amp;λτ;αἰαῖ αἰαῖ,&amp;γτ; ἔλιπες ἔλιπες, ὦ φίλα</TextUnit>
    <TextUnit id="837" loc="849">γυναικῶν ἀρίστα θ' ὁπόσας ὁρᾷ</TextUnit>
    <TextUnit id="838" loc="850">φέγγος θ' ἁλίοιο καὶ νυκτὸς ἀ-</TextUnit>
    <TextUnit id="839" loc="851">στερωπὸν σέλας.</TextUnit>
    <TextUnit id="840" loc="852">ὦ τάλας, ὅσον κακὸν ἔχει δόμος.</TextUnit>
    <TextUnit id="841" loc="853">δάκρυσί μου βλέφαρα</TextUnit>
    <TextUnit id="842" loc="854">καταχυθέντα τέγγεται σᾷ τύχᾳ:</TextUnit>
    <TextUnit id="843" loc="855">τὸ δ' ἐπὶ τῷδε πῆμα φρίσσω πάλαι.</TextUnit>
    <TextUnit id="844" loc="856">ἔα ἔα:</TextUnit>
    <TextUnit id="845" loc="857">τί δή ποθ' ἥδε δέλτος ἐκ φίλης χερὸς</TextUnit>
    <TextUnit id="846" loc="858">ἠρτημένη; θέλει τι σημῆναι νέον;</TextUnit>
    <TextUnit id="847" loc="859">ἀλλ' ἦ λέχους μοι καὶ τέκνων ἐπιστολὰς</TextUnit>
    <TextUnit id="848" loc="860">ἔγραψεν ἡ δύστηνος, ἐξαιτουμένη;</TextUnit>
    <TextUnit id="849" loc="860">θάρσει, τάλαινα: λέκτρα γὰρ τὰ Θησέως</TextUnit>
    <TextUnit id="850" loc="861">οὐκ ἔστι δῶμά θ' ἥτις εἴσεισιν γυνή.</TextUnit>
    <TextUnit id="851" loc="862">καὶ μὴν τύποι γε σφενδόνης χρυσηλάτου</TextUnit>
    <TextUnit id="852" loc="863">τῆς οὐκέτ' οὔσης οἵδε προσσαίνουσί με.</TextUnit>
    <TextUnit id="853" loc="864">φέρ' ἐξελίξας περιβολὰς σφραγισμάτων</TextUnit>
    <TextUnit id="854" loc="865">ἴδω τί λέξαι δέλτος ἥδε μοι θέλει.</TextUnit>
    <TextUnit id="855" loc="866">φεῦ φεῦ, τόδ' αὖ νεοχμὸν ἐκδοχαῖς</TextUnit>
    <TextUnit id="856" loc="867">ἐπεισφρεῖ θεὸς κακόν. †ἐμοὶ [μὲν οὖν ἀβίοτος βίου]</TextUnit>
    <TextUnit id="857" loc="868">τύχα πρὸς τὸ κρανθὲν εἴη τυχεῖν.†</TextUnit>
    <TextUnit id="858" loc="869">ὀλομένους γάρ, οὐκέτ' ὄντας λέγω,</TextUnit>
    <TextUnit id="859" loc="870">φεῦ φεῦ, τῶν ἐμῶν τυράννων δόμους.</TextUnit>
    <TextUnit id="860" loc="871">[ὦ δαῖμον, εἴ πως ἔστι, μὴ σφήλῃς δόμους,</TextUnit>
    <TextUnit id="861" loc="872">αἰτουμένης δὲ κλῦθί μου: πρὸς γάρ τινος</TextUnit>
    <TextUnit id="862" loc="873">οἰωνὸν ὥστε μάντις εἰσορῶ κακοῦ.]</TextUnit>
    <TextUnit id="863" loc="874">οἴμοι, τόδ' οἷον ἄλλο πρὸς κακῷ κακόν,</TextUnit>
    <TextUnit id="864" loc="875">οὐ τλητὸν οὐδὲ λεκτόν: ὦ τάλας ἐγώ.</TextUnit>
    <TextUnit id="865" loc="876">τί χρῆμα; λέξον, εἴ τί μοι λόγου μέτα.</TextUnit>
    <TextUnit id="866" loc="877">βοᾷ βοᾷ δέλτος ἄλαστα. πᾷ φύγω</TextUnit>
    <TextUnit id="867" loc="878">βάρος κακῶν; ἀπὸ γὰρ ὀλόμενος οἴχομαι,</TextUnit>
    <TextUnit id="868" loc="879">οἷον οἷον εἶδον γραφαῖς μέλος</TextUnit>
    <TextUnit id="869" loc="880">φθεγγόμενον τλάμων.</TextUnit>
    <TextUnit id="870" loc="881">αἰαῖ, κακῶν ἀρχηγὸν ἐκφαίνεις λόγον.</TextUnit>
    <TextUnit id="871" loc="882">τόδε μὲν οὐκέτι στόματος ἐν πύλαις</TextUnit>
    <TextUnit id="872" loc="883">καθέξω δυσεκπέρατον ὀλοὸν</TextUnit>
    <TextUnit id="873" loc="884">κακόν: ἰὼ πόλις.</TextUnit>
    <TextUnit id="874" loc="885">̔Ιππόλυτος εὐνῆς τῆς ἐμῆς ἔτλη θιγεῖν</TextUnit>
    <TextUnit id="875" loc="886">βίᾳ, τὸ σεμνὸν Ζηνὸς ὄμμ' ἀτιμάσας.</TextUnit>
    <TextUnit id="876" loc="887">ἀλλ', ὦ πάτερ Πόσειδον, ἃς ἐμοί ποτε</TextUnit>
    <TextUnit id="877" loc="888">ἀρὰς ὑπέσχου τρεῖς, μιᾷ κατέργασαι</TextUnit>
    <TextUnit id="878" loc="889">τούτων ἐμὸν παῖδ', ἡμέραν δὲ μὴ φύγοι</TextUnit>
    <TextUnit id="879" loc="890">τήνδ', εἴπερ ἡμῖν ὤπασας σαφεῖς ἀράς.</TextUnit>
    <TextUnit id="880" loc="891">ἄναξ, ἀπεύχου ταῦτα πρὸς θεῶν πάλιν,</TextUnit>
    <TextUnit id="881" loc="892">γνώσῃ γὰρ αὖθις ἀμπλακών: ἐμοὶ πιθοῦ.</TextUnit>
    <TextUnit id="882" loc="893">οὐκ ἔστι. καὶ πρός γ' ἐξελῶ σφε τῆσδε γῆς,</TextUnit>
    <TextUnit id="883" loc="894">δυοῖν δὲ μοίραιν θατέρᾳ πεπλήξεται:</TextUnit>
    <TextUnit id="884" loc="895">ἢ γὰρ Ποσειδῶν αὐτὸν εἰς ̔́Αιδου δόμους</TextUnit>
    <TextUnit id="885" loc="896">θανόντα πέμψει τὰς ἐμὰς ἀρὰς σέβων,</TextUnit>
    <TextUnit id="886" loc="897">ἢ τῆσδε χώρας ἐκπεσὼν ἀλώμενος</TextUnit>
    <TextUnit id="887" loc="898">ξένην ἐπ' αἶαν λυπρὸν ἀντλήσει βίον.</TextUnit>
    <TextUnit id="888" loc="899">καὶ μὴν ὅδ' αὐτὸς παῖς σὸς ἐς καιρὸν πάρα</TextUnit>
    <TextUnit id="889" loc="900">̔Ιππόλυτος: ὀργῆς δ' ἐξανεὶς κακῆς, ἄναξ</TextUnit>
    <TextUnit id="890" loc="901">Θησεῦ, τὸ λῷστον σοῖσι βούλευσαι δόμοις.</TextUnit>
    <TextUnit id="891" loc="902">κραυγῆς ἀκούσας σῆς ἀφικόμην, πάτερ,</TextUnit>
    <TextUnit id="892" loc="903">σπουδῇ: τὸ μέντοι πρᾶγμ' ὅτῳ στένεις ἔπι</TextUnit>
    <TextUnit id="893" loc="904">οὐκ οἶδα, βουλοίμην δ' ἂν ἐκ σέθεν κλύειν.</TextUnit>
    <TextUnit id="894" loc="905">ἔα, τί χρῆμα; σὴν δάμαρθ' ὁρῶ, πάτερ,</TextUnit>
    <TextUnit id="895" loc="906">νεκρόν: μεγίστου θαύματος τόδ' ἄξιον:</TextUnit>
    <TextUnit id="896" loc="907">ἣν ἀρτίως ἔλειπον, ἣ φάος τόδε</TextUnit>
    <TextUnit id="897" loc="908">οὔπω χρόνος παλαιὸς εἰσεδέρκετο.</TextUnit>
    <TextUnit id="898" loc="909">τί χρῆμα πάσχει; τῷ τρόπῳ διόλλυται;</TextUnit>
    <TextUnit id="899" loc="910">πάτερ, πυθέσθαι βούλομαι σέθεν πάρα.</TextUnit>
    <TextUnit id="900" loc="911">σιγᾷς: σιωπῆς δ' οὐδὲν ἔργον ἐν κακοῖς:</TextUnit>
    <TextUnit id="901" loc="912">[ἡ γὰρ ποθοῦσα πάντα καρδία κλύειν</TextUnit>
    <TextUnit id="902" loc="913">κἀν τοῖς κακοῖσι λίχνος οὖς' ἁλίσκεται.]</TextUnit>
    <TextUnit id="903" loc="914">οὐ μὴν φίλους γε, κἄτι μᾶλλον ἢ φίλους,</TextUnit>
    <TextUnit id="904" loc="915">κρύπτειν δίκαιον σάς, πάτερ, δυσπραξίας.</TextUnit>
    <TextUnit id="905" loc="916">ὦ πόλλ' ἁμαρτάνοντες ἄνθρωποι μάτην,</TextUnit>
    <TextUnit id="906" loc="917">τί δὴ τέχνας μὲν μυρίας διδάσκετε</TextUnit>
    <TextUnit id="907" loc="918">καὶ πάντα μηχανᾶσθε κἀξευρίσκετε,</TextUnit>
    <TextUnit id="908" loc="919">ἓν δ' οὐκ ἐπίστασθ' οὐδ' ἐθηράσασθέ πω,</TextUnit>
    <TextUnit id="909" loc="920">φρονεῖν διδάσκειν οἷσιν οὐκ ἔνεστι νοῦς;</TextUnit>
    <TextUnit id="910" loc="921">δεινὸν σοφιστὴν εἶπας, ὅστις εὖ φρονεῖν</TextUnit>
    <TextUnit id="911" loc="922">τοὺς μὴ φρονοῦντας δυνατός ἐστ' ἀναγκάσαι.</TextUnit>
    <TextUnit id="912" loc="923">ἀλλ' οὐ γὰρ ἐν δέοντι λεπτουργεῖς, πάτερ,</TextUnit>
    <TextUnit id="913" loc="924">δέδοικα μή σου γλῶσς' ὑπερβάλλῃ κακοῖς.</TextUnit>
    <TextUnit id="914" loc="925">φεῦ, χρῆν βροτοῖσι τῶν φίλων τεκμήριον</TextUnit>
    <TextUnit id="915" loc="926">σαφές τι κεῖσθαι καὶ διάγνωσιν φρενῶν,</TextUnit>
    <TextUnit id="916" loc="927">ὅστις τ' ἀληθής ἐστιν ὅς τε μὴ φίλος,</TextUnit>
    <TextUnit id="917" loc="928">δισσάς τε φωνὰς πάντας ἀνθρώπους ἔχειν,</TextUnit>
    <TextUnit id="918" loc="929">τὴν μὲν δικαίαν, τὴν δ' ὅπως ἐτύγχανεν,</TextUnit>
    <TextUnit id="919" loc="930">ὡς ἡ φρονοῦσα τἄδικ' ἐξηλέγχετο</TextUnit>
    <TextUnit id="920" loc="931">πρὸς τῆς δικαίας, κοὐκ ἂν ἠπατώμεθα.</TextUnit>
    <TextUnit id="921" loc="932">ἀλλ' ἦ τις ἐς σὸν οὖς με διαβαλὼν ἔχει</TextUnit>
    <TextUnit id="922" loc="933">φίλων, νοσοῦμεν δ' οὐδὲν ὄντες αἴτιοι;</TextUnit>
    <TextUnit id="923" loc="934">ἔκ τοι πέπληγμαι: σοὶ γὰρ ἐκπλήσσουσί με</TextUnit>
    <TextUnit id="924" loc="935">λόγοι παραλλάσσοντες ἔξεδροι φρενῶν.</TextUnit>
    <TextUnit id="925" loc="936">φεῦ τῆς βροτείας — ποῖ προβήσεται; — φρενός.</TextUnit>
    <TextUnit id="926" loc="937">τί τέρμα τόλμης καὶ θράσους γενήσεται;</TextUnit>
    <TextUnit id="927" loc="938">εἰ γὰρ κατ' ἀνδρὸς βίοτον ἐξογκώσεται,</TextUnit>
    <TextUnit id="928" loc="939">ὁ δ' ὕστερος τοῦ πρόσθεν εἰς ὑπερβολὴν</TextUnit>
    <TextUnit id="929" loc="940">πανοῦργος ἔσται, θεοῖσι προσβαλεῖν χθονὶ</TextUnit>
    <TextUnit id="930" loc="941">ἄλλην δεήσει γαῖαν, ἣ χωρήσεται</TextUnit>
    <TextUnit id="931" loc="942">τοὺς μὴ δικαίους καὶ κακοὺς πεφυκότας.</TextUnit>
    <TextUnit id="932" loc="943">σκέψασθε δ' ἐς τόνδ', ὅστις ἐξ ἐμοῦ γεγὼς</TextUnit>
    <TextUnit id="933" loc="944">ᾔσχυνε τἀμὰ λέκτρα κἀξελέγχεται</TextUnit>
    <TextUnit id="934" loc="945">πρὸς τῆς θανούσης ἐμφανῶς κάκιστος ὤν.</TextUnit>
    <TextUnit id="935" loc="946">δεῖξον δ', ἐπειδή γ' ἐς μίασμ' ἐλήλυθα,</TextUnit>
    <TextUnit id="936" loc="947">τὸ σὸν πρόσωπον δεῦρ' ἐναντίον πατρί.</TextUnit>
    <TextUnit id="937" loc="948">σὺ δὴ θεοῖσιν ὡς περισσὸς ὢν ἀνὴρ</TextUnit>
    <TextUnit id="938" loc="949">ξύνει; σὺ σώφρων καὶ κακῶν ἀκήρατος;</TextUnit>
    <TextUnit id="939" loc="950">οὐκ ἂν πιθοίμην τοῖσι σοῖς κόμποις ἐγὼ</TextUnit>
    <TextUnit id="940" loc="951">θεοῖσι προσθεὶς ἀμαθίαν φρονεῖν κακῶς.</TextUnit>
    <TextUnit id="941" loc="952">ἤδη νυν αὔχει καὶ δι' ἀψύχου βορᾶς</TextUnit>
    <TextUnit id="942" loc="953">σίτοις καπήλευ' ̓Ορφέα τ' ἄνακτ' ἔχων</TextUnit>
    <TextUnit id="943" loc="954">βάκχευε πολλῶν γραμμάτων τιμῶν καπνούς:</TextUnit>
    <TextUnit id="944" loc="955">ἐπεί γ' ἐλήφθης. τοὺς δὲ τοιούτους ἐγὼ</TextUnit>
    <TextUnit id="945" loc="956">φεύγειν προφωνῶ πᾶσι: θηρεύουσι γὰρ</TextUnit>
    <TextUnit id="946" loc="957">σεμνοῖς λόγοισιν, αἰσχρὰ μηχανώμενοι.</TextUnit>
    <TextUnit id="947" loc="958">τέθνηκεν ἥδε: τοῦτό ς' ἐκσώσειν δοκεῖς;</TextUnit>
    <TextUnit id="948" loc="959">ἐν τῷδ' ἁλίσκῃ πλεῖστον, ὦ κάκιστε σύ:</TextUnit>
    <TextUnit id="949" loc="960">ποῖοι γὰρ ὅρκοι κρείσσονες, τίνες λόγοι</TextUnit>
    <TextUnit id="950" loc="961">τῆσδ' ἂν γένοιντ' ἄν, ὥστε ς' αἰτίαν φυγεῖν;</TextUnit>
    <TextUnit id="951" loc="962">μισεῖν σε φήσεις τήνδε, καὶ τὸ δὴ νόθον</TextUnit>
    <TextUnit id="952" loc="963">τοῖς γνησίοισι πολέμιον πεφυκέναι:</TextUnit>
    <TextUnit id="953" loc="964">κακὴν ἄρ' αὐτὴν ἔμπορον βίου λέγεις,</TextUnit>
    <TextUnit id="954" loc="965">εἰ δυσμενείᾳ σῇ τὰ φίλτατ' ὤλεσεν.</TextUnit>
    <TextUnit id="955" loc="966">ἀλλ' ὡς τὸ μῶρον ἀνδράσιν μὲν οὐκ ἔνι,</TextUnit>
    <TextUnit id="956" loc="967">γυναιξὶ δ' ἐμπέφυκεν; οἶδ' ἐγὼ νέους,</TextUnit>
    <TextUnit id="957" loc="968">οὐδὲν γυναικῶν ὄντας ἀσφαλεστέρους,</TextUnit>
    <TextUnit id="958" loc="969">ὅταν ταράξῃ Κύπρις ἡβῶσαν φρένα:</TextUnit>
    <TextUnit id="959" loc="970">τὸ δ' ἄρσεν αὐτοὺς ὠφελεῖ προσκείμενον.</TextUnit>
    <TextUnit id="960" loc="971">νῦν οὖν — τί ταῦτα σοῖς ἁμιλλῶμαι λόγοις</TextUnit>
    <TextUnit id="961" loc="972">νεκροῦ παρόντος μάρτυρος σαφεστάτου;</TextUnit>
    <TextUnit id="962" loc="973">ἔξερρε γαίας τῆσδ' ὅσον τάχος φυγάς,</TextUnit>
    <TextUnit id="963" loc="974">καὶ μήτ' ̓Αθήνας τὰς θεοδμήτους μόλῃς</TextUnit>
    <TextUnit id="964" loc="975">μήτ' εἰς ὅρους γῆς ἧς ἐμὸν κρατεῖ δόρυ.</TextUnit>
    <TextUnit id="965" loc="976">εἰ γὰρ παθών γε σοῦ τάδ' ἡσσηθήσομαι,</TextUnit>
    <TextUnit id="966" loc="977">οὐ μαρτυρήσει μ' ̓́Ισθμιος Σίνις ποτὲ</TextUnit>
    <TextUnit id="967" loc="978">κτανεῖν ἑαυτὸν ἀλλὰ κομπάζειν μάτην,</TextUnit>
    <TextUnit id="968" loc="979">οὐδ' αἱ θαλάσσῃ σύννομοι Σκιρωνίδες</TextUnit>
    <TextUnit id="969" loc="980">φήσουσι πέτραι τοῖς κακοῖς μ' εἶναι βαρύν.</TextUnit>
    <TextUnit id="970" loc="981">οὐκ οἶδ' ὅπως εἴποιμ' ἂν εὐτυχεῖν τινα</TextUnit>
    <TextUnit id="971" loc="982">θνητῶν: τὰ γὰρ δὴ πρῶτ' ἀνέστραπται πάλιν.</TextUnit>
    <TextUnit id="972" loc="983">πάτερ, μένος μὲν ξύντασίς τε σῶν φρενῶν</TextUnit>
    <TextUnit id="973" loc="984">δεινή: τὸ μέντοι πρᾶγμ', ἔχον καλοὺς λόγους,</TextUnit>
    <TextUnit id="974" loc="985">εἴ τις διαπτύξειεν οὐ καλὸν τόδε.</TextUnit>
    <TextUnit id="975" loc="986">ἐγὼ δ' ἄκομψος εἰς ὄχλον δοῦναι λόγον,</TextUnit>
    <TextUnit id="976" loc="987">ἐς ἥλικας δὲ κὠλίγους σοφώτερος:</TextUnit>
    <TextUnit id="977" loc="988">ἔχει δὲ μοῖραν καὶ τόδ': οἱ γὰρ ἐν σοφοῖς</TextUnit>
    <TextUnit id="978" loc="989">φαῦλοι παρ' ὄχλῳ μουσικώτεροι λέγειν.</TextUnit>
    <TextUnit id="979" loc="990">ὅμως δ' ἀνάγκη, ξυμφορᾶς ἀφιγμένης,</TextUnit>
    <TextUnit id="980" loc="991">γλῶσσάν μ' ἀφεῖναι. πρῶτα δ' ἄρξομαι λέγειν</TextUnit>
    <TextUnit id="981" loc="992">ὅθεν μ' ὑπῆλθες πρῶτον ὡς διαφθερῶν</TextUnit>
    <TextUnit id="982" loc="993">οὐκ ἀντιλέξοντ'. εἰσορᾷς φάος τόδε</TextUnit>
    <TextUnit id="983" loc="994">καὶ γαῖαν: ἐν τοῖσδ' οὐκ ἔνεστ' ἀνὴρ ἐμοῦ,</TextUnit>
    <TextUnit id="984" loc="995">οὐδ' ἢν σὺ μὴ φῇς, σωφρονέστερος γεγώς.</TextUnit>
    <TextUnit id="985" loc="996">ἐπίσταμαι γὰρ πρῶτα μὲν θεοὺς σέβειν</TextUnit>
    <TextUnit id="986" loc="997">φίλοις τε χρῆσθαι μὴ ἀδικεῖν πειρωμένοις</TextUnit>
    <TextUnit id="987" loc="998">ἀλλ' οἷσιν αἰδὼς μήτ' ἐπαγγέλλειν κακὰ</TextUnit>
    <TextUnit id="988" loc="999">μήτ' ἀνθυπουργεῖν αἰσχρὰ τοῖσι χρωμένοι,:</TextUnit>
    <TextUnit id="989" loc="1000">οὐκ ἐγγελαστὴς τῶν ὁμιλούντων, πάτερ,</TextUnit>
    <TextUnit id="990" loc="1001">ἀλλ' αὑτὸς οὐ παροῦσι κἀγγὺς ὢν φίλοις.</TextUnit>
    <TextUnit id="991" loc="1002">ἑνὸς δ' ἄθικτος, ᾧ με νῦν ἔχειν δοκεῖς:</TextUnit>
    <TextUnit id="992" loc="1003">λέχους γὰρ ἐς τόδ' ἡμέρας ἁγνὸν δέμας:</TextUnit>
    <TextUnit id="993" loc="1004">οὐκ οἶδα πρᾶξιν τήνδε πλὴν λόγῳ κλύων</TextUnit>
    <TextUnit id="994" loc="1005">γραφῇ τε λεύσσων: οὐδὲ ταῦτα γὰρ σκοπεῖν</TextUnit>
    <TextUnit id="995" loc="1006">πρόθυμός εἰμι, παρθένον ψυχὴν ἔχων.</TextUnit>
    <TextUnit id="996" loc="1007">καὶ δὴ τὸ σῶφρον τοὐμὸν οὐ πείθει ς': ἴτω:</TextUnit>
    <TextUnit id="997" loc="1008">δεῖ δή σε δεῖξαι τῷ τρόπῳ διεφθάρην.</TextUnit>
    <TextUnit id="998" loc="1009">πότερα τὸ τῆσδε σῶμ' ἐκαλλιστεύετο</TextUnit>
    <TextUnit id="999" loc="1010">πασῶν γυναικῶν; ἢ σὸν οἰκήσειν δόμον</TextUnit>
    <TextUnit id="1000" loc="1011">ἔγκληρον εὐνὴν προσλαβὼν ἐπήλπισα;</TextUnit>
    <TextUnit id="1001" loc="1012">[μάταιος ἆρ' ἦν, οὐδαμοῦ μὲν οὖν φρενῶν.</TextUnit>
    <TextUnit id="1002" loc="1013">ἀλλ' ὡς τυραννεῖν ἡδὺ τοῖσι σώφροσιν;</TextUnit>
    <TextUnit id="1003" loc="1014">ἥκιστ', ἐπεί τοι τὰς φρένας διέφθορεν</TextUnit>
    <TextUnit id="1004" loc="1015">θνητῶν ὅσοισιν ἁνδάνει μοναρχία.]</TextUnit>
    <TextUnit id="1005" loc="1016">ἐγὼ δ' ἀγῶνας μὲν κρατεῖν ̔Ελληνικοὺς</TextUnit>
    <TextUnit id="1006" loc="1017">πρῶτος θέλοιμ' ἄν, ἐν πόλει δὲ δεύτερος</TextUnit>
    <TextUnit id="1007" loc="1018">σὺν τοῖς ἀρίστοις εὐτυχεῖν ἀεὶ φίλοις:</TextUnit>
    <TextUnit id="1008" loc="1019">πράσσειν τε γὰρ πάρεστι, κίνδυνός τ' ἀπὼν</TextUnit>
    <TextUnit id="1009" loc="1020">κρείσσω δίδωσι τῆς τυραννίδος χάριν.</TextUnit>
    <TextUnit id="1010" loc="1021">ἓν οὐ λέλεκται τῶν ἐμῶν, τὰ δ' ἄλλ' ἔχεις:</TextUnit>
    <TextUnit id="1011" loc="1022">εἰ μὲν γὰρ ἦν μοι μάρτυς οἷός εἰμ' ἐγὼ</TextUnit>
    <TextUnit id="1012" loc="1023">καὶ τῆσδ' ὁρώσης φέγγος ἠγωνιζόμην,</TextUnit>
    <TextUnit id="1013" loc="1024">ἔργοις ἂν εἶδες τοὺς κακοὺς διεξιών:</TextUnit>
    <TextUnit id="1014" loc="1025">νῦν δ' ὅρκιόν σοι Ζῆνα καὶ πέδον χθονὸς</TextUnit>
    <TextUnit id="1015" loc="1026">ὄμνυμι τῶν σῶν μήποθ' ἅψασθαι γάμων</TextUnit>
    <TextUnit id="1016" loc="1027">μηδ' ἂν θελῆσαι μηδ' ἂν ἔννοιαν λαβεῖν.</TextUnit>
    <TextUnit id="1017" loc="1028">ἦ τἄρ' ὀλοίμην ἀκλεὴς ἀνώνυμος</TextUnit>
    <TextUnit id="1018" loc="1029">[ἄπολις ἄοικος, φυγὰς ἀλητεύων χθόνα,]</TextUnit>
    <TextUnit id="1019" loc="1030">καὶ μήτε πόντος μήτε γῆ δέξαιτό μου</TextUnit>
    <TextUnit id="1020" loc="1031">σάρκας θανόντος, εἰ κακὸς πέφυκ' ἀνήρ.</TextUnit>
    <TextUnit id="1021" loc="1032">τί δ' ἥδε δειμαίνους' ἀπώλεσεν βίον</TextUnit>
    <TextUnit id="1022" loc="1033">οὐκ οἶδ', ἐμοὶ γὰρ οὐ θέμις πέρα λέγειν:</TextUnit>
    <TextUnit id="1023" loc="1034">ἐσωφρόνησε δ' οὐκ ἔχουσα σωφρονεῖν,</TextUnit>
    <TextUnit id="1024" loc="1035">ἡμεῖς δ' ἔχοντες οὐ καλῶς ἐχρώμεθα.</TextUnit>
    <TextUnit id="1025" loc="1036">ἀρκοῦσαν εἶπας αἰτίας ἀποστροφήν,</TextUnit>
    <TextUnit id="1026" loc="1037">ὅρκους παρασχών, πίστιν οὐ σμικράν, θεῶν.</TextUnit>
    <TextUnit id="1027" loc="1038">ἆρ' οὐκ ἐπῳδὸς καὶ γόης πέφυχ' ὅδε,</TextUnit>
    <TextUnit id="1028" loc="1039">ὃς τὴν ἐμὴν πέποιθεν εὐοργησίᾳ</TextUnit>
    <TextUnit id="1029" loc="1040">ψυχὴν κρατήσειν, τὸν τεκόντ' ἀτιμάσας;</TextUnit>
    <TextUnit id="1030" loc="1041">καὶ σοῦ γε ταὐτὰ κάρτα θαυμάζω, πάτερ:</TextUnit>
    <TextUnit id="1031" loc="1042">εἰ γὰρ σὺ μὲν παῖς ἦσθ', ἐγὼ δὲ σὸς πατήρ,</TextUnit>
    <TextUnit id="1032" loc="1043">ἔκτεινά τοί ς' ἂν κοὐ φυγαῖς ἐζημίουν,</TextUnit>
    <TextUnit id="1033" loc="1044">εἴπερ γυναικὸς ἠξίους ἐμῆς θιγεῖν.</TextUnit>
    <TextUnit id="1034" loc="1045">ὡς ἄξιον τόδ' εἶπας: οὐχ οὕτω θανῇ,</TextUnit>
    <TextUnit id="1035" loc="1046">ὥσπερ σὺ σαυτῷ τόνδε προύθηκας νόμον:</TextUnit>
    <TextUnit id="1036" loc="1047">ταχὺς γὰρ ̔́Αιδης ῥᾷστος ἀνδρὶ δυστυχεῖ:</TextUnit>
    <TextUnit id="1037" loc="1048">ἀλλ' ἐκ πατρῴας φυγὰς ἀλητεύων χθονὸς</TextUnit>
    <TextUnit id="1038" loc="1049">ξένην ἐπ' αἶαν λυπρὸν ἀντλήσεις βίον.</TextUnit>
    <TextUnit id="1039" loc="1050">[μισθὸς γὰρ οὗτός ἐστιν ἀνδρὶ δυσσεβεῖ.]</TextUnit>
    <TextUnit id="1040" loc="1051">οἴμοι, τί δράσεις; οὐδὲ μηνυτὴν χρόνον</TextUnit>
    <TextUnit id="1041" loc="1052">δέξῃ καθ' ἡμῶν, ἀλλά μ' ἐξελᾷς χθονός;</TextUnit>
    <TextUnit id="1042" loc="1053">πέραν γε πόντου καὶ τόπων ̓Ατλαντικῶν,</TextUnit>
    <TextUnit id="1043" loc="1054">εἴ πως δυναίμην, ὡς σὸν ἐχθαίρω κάρα.</TextUnit>
    <TextUnit id="1044" loc="1055">οὐδ' ὅρκον οὐδὲ πίστιν οὐδὲ μάντεων</TextUnit>
    <TextUnit id="1045" loc="1056">φήμας ἐλέγξας ἄκριτον ἐκβαλεῖς με γῆς;</TextUnit>
    <TextUnit id="1046" loc="1057">ἡ δέλτος ἥδε κλῆρον οὐ δεδεγμένη</TextUnit>
    <TextUnit id="1047" loc="1058">κατηγορεῖ σου πιστά: τοὺς δ' ὑπὲρ κάρα</TextUnit>
    <TextUnit id="1048" loc="1059">φοιτῶντας ὄρνις πόλλ' ἐγὼ χαίρειν λέγω.</TextUnit>
    <TextUnit id="1049" loc="1060">ὦ θεοί, τί δῆτα τοὐμὸν οὐ λύω στόμα,</TextUnit>
    <TextUnit id="1050" loc="1061">ὅστις γ' ὑφ' ὑμῶν, οὓς σέβω, διόλλυμαι;</TextUnit>
    <TextUnit id="1051" loc="1062">οὐ δῆτα: πάντως οὐ πίθοιμ' ἂν οὕς με δεῖ,</TextUnit>
    <TextUnit id="1052" loc="1063">μάτην δ' ἂν ὅρκους συγχέαιμ' οὓς ὤμοσα.</TextUnit>
    <TextUnit id="1053" loc="1064">οἴμοι, τὸ σεμνὸν ὥς μ' ἀποκτενεῖ τὸ σόν.</TextUnit>
    <TextUnit id="1054" loc="1065">οὐκ εἶ πατρῴας ἐκτὸς ὡς τάχιστα γῆς;</TextUnit>
    <TextUnit id="1055" loc="1066">ποῖ δῆθ' ὁ τλήμων τρέψομαι; τίνος ξένων</TextUnit>
    <TextUnit id="1056" loc="1067">δόμους ἔσειμι, τῇδ' ἐπ' αἰτίᾳ φυγών;</TextUnit>
    <TextUnit id="1057" loc="1068">ὅστις γυναικῶν λυμεῶνας ἥδεται</TextUnit>
    <TextUnit id="1058" loc="1069">ξένους κομίζων καὶ ξυνοικούρους κακῶν.</TextUnit>
    <TextUnit id="1059" loc="1070">αἰαῖ, πρὸς ἧπαρ: δακρύων ἐγγὺς τόδε,</TextUnit>
    <TextUnit id="1060" loc="1071">εἰ δὴ κακός γε φαίνομαι δοκῶ τε σοί.</TextUnit>
    <TextUnit id="1061" loc="1072">τότε στενάζειν καὶ προγιγνώσκειν ς' ἐχρῆν</TextUnit>
    <TextUnit id="1062" loc="1073">ὅτ' ἐς πατρῴαν ἄλοχον ὑβρίζειν ἔτλης.</TextUnit>
    <TextUnit id="1063" loc="1074">ὦ δώματ', εἴθε φθέγμα γηρύσαισθέ μοι</TextUnit>
    <TextUnit id="1064" loc="1075">καὶ μαρτυρήσαιτ' εἰ κακὸς πέφυκ' ἀνήρ.</TextUnit>
    <TextUnit id="1065" loc="1076">ἐς τοὺς ἀφώνους μάρτυρας φεύγεις σοφῶς:</TextUnit>
    <TextUnit id="1066" loc="1077">τὸ δ' ἔργον οὐ λέγον σε μηνύει κακόν.</TextUnit>
    <TextUnit id="1067" loc="1078">φεῦ:</TextUnit>
    <TextUnit id="1068" loc="1079">εἴθ' ἦν ἐμαυτὸν προσβλέπειν ἐναντίον</TextUnit>
    <TextUnit id="1069" loc="1080">στάνθ', ὡς ἐδάκρυς' οἷα πάσχομεν κακά.</TextUnit>
    <TextUnit id="1070" loc="1080">πολλῷ γε μᾶλλον σαυτὸν ἤσκησας σέβειν</TextUnit>
    <TextUnit id="1071" loc="1081">ἢ τοὺς τεκόντας ὅσια δρᾶν δίκαιος ὤν.</TextUnit>
    <TextUnit id="1072" loc="1082">ὦ δυστάλαινα μῆτερ, ὦ πικραὶ γοναί:</TextUnit>
    <TextUnit id="1073" loc="1083">μηδείς ποτ' εἴη τῶν ἐμῶν φίλων νόθος.</TextUnit>
    <TextUnit id="1074" loc="1084">οὐχ ἕλξετ' αὐτόν, δμῶες; οὐκ ἀκούετε</TextUnit>
    <TextUnit id="1075" loc="1085">πάλαι ξενοῦσθαι τόνδε προυννέποντά με;</TextUnit>
    <TextUnit id="1076" loc="1086">κλαίων τις αὐτῶν ἆρ' ἐμοῦ γε θίξεται:</TextUnit>
    <TextUnit id="1077" loc="1087">σὺ δ' αὐτός, εἴ σοι θυμός, ἐξώθει χθονός.</TextUnit>
    <TextUnit id="1078" loc="1088">δράσω τάδ', εἰ μὴ τοῖς ἐμοῖς πείσῃ λόγοις:</TextUnit>
    <TextUnit id="1079" loc="1089">οὐ γάρ τις οἶκτος σῆς μ' ὑπέρχεται φυγῆς.</TextUnit>
    <TextUnit id="1080" loc="1090">ἄραρεν, ὡς ἔοικεν: ὦ τάλας ἐγώ:</TextUnit>
    <TextUnit id="1081" loc="1091">ὡς οἶδα μὲν ταῦτ', οἶδα δ' οὐχ ὅπως φράσω.</TextUnit>
    <TextUnit id="1082" loc="1092">ὦ φιλτάτη μοι δαιμόνων Λητοῦς κόρη,</TextUnit>
    <TextUnit id="1083" loc="1093">σύνθακε, συγκύναγε, φευξούμεσθα δὴ</TextUnit>
    <TextUnit id="1084" loc="1094">κλεινὰς ̓Αθήνας. ἀλλὰ χαιρέτω πόλις</TextUnit>
    <TextUnit id="1085" loc="1095">καὶ γαῖ' ̓Ερεχθέως: ὦ πέδον Τροζήνιον,</TextUnit>
    <TextUnit id="1086" loc="1096">ὡς ἐγκαθηβᾶν πόλλ' ἔχεις εὐδαίμονα,</TextUnit>
    <TextUnit id="1087" loc="1097">χαῖρ': ὕστατον γάρ ς' εἰσορῶν προσφθέγγομαι.</TextUnit>
    <TextUnit id="1088" loc="1098">ἴτ' ὦ νέοι μοι τῆσδε γῆς ὁμήλικες,</TextUnit>
    <TextUnit id="1089" loc="1099">προσείπαθ' ἡμᾶς καὶ προπέμψατε χθονός:</TextUnit>
    <TextUnit id="1090" loc="1100">ὡς οὔποτ' ἄλλον ἄνδρα σωφρονέστερον</TextUnit>
    <TextUnit id="1091" loc="1101">ὄψεσθε, κεἰ μὴ ταῦτ' ἐμῷ δοκεῖ πατρί.</TextUnit>
    <TextUnit id="1092" loc="1102">ἦ μέγα μοι τὰ θεῶν μελεδήμαθ', ὅταν φρένας ἔλθῃ,</TextUnit>
    <TextUnit id="1093" loc="1105">λύπα παραιρεῖ ξύνεσίς τε: τίς ἐλπὶς ἃ κεύθει</TextUnit>
    <TextUnit id="1094" loc="1106">λείπεται ἔν τε τύχαις θνατῶν καὶ ἐν ἔργμασι λεύσσειν;</TextUnit>
    <TextUnit id="1095" loc="1107">ἄλλα γὰρ ἄλλοθεν ἀμείβεται, μετὰ δ' ἵσταται ἀνδράσιν αἰὼν</TextUnit>
    <TextUnit id="1096" loc="1110">πολυπλάνητος αἰεί.</TextUnit>
    <TextUnit id="1097" loc="1111">εἴθε μοι εὐξαμένᾳ θεόθεν τάδε μοῖρα παράσχοι,</TextUnit>
    <TextUnit id="1098" loc="1112">τύχαν μετ' ὄλβου καὶ ἀκήρατον ἄλγεσι θυμόν.</TextUnit>
    <TextUnit id="1099" loc="1115">δόξα δὲ μήτ' ἀτρεκὴς μήτ' αὖ παράσημος ἐνείη,</TextUnit>
    <TextUnit id="1100" loc="1116">ῥᾴδια δ' ἤθεα τὸν αὔριον μεταβαλλομένα χρόνον αἰεὶ</TextUnit>
    <TextUnit id="1101" loc="1117">βίον συνευτυχοίην.</TextUnit>
    <TextUnit id="1102" loc="1120">οὐκέτι γὰρ καθαρὰν φρέν' ἔχω, παρὰ δ' ἐλπίδ' ἃ λεύσσω,</TextUnit>
    <TextUnit id="1103" loc="1121">ἐπεὶ τὸν ̔Ελλανίας φανερώτατον ἀστέρ' ̓Αθήνας</TextUnit>
    <TextUnit id="1104" loc="1122">εἴδομεν εἴδομεν ἐκ πατρὸς ὀργᾶς</TextUnit>
    <TextUnit id="1105" loc="1125">ἄλλαν ἐπ' αἶαν ἱέμενον.</TextUnit>
    <TextUnit id="1106" loc="1126">ὦ ψάμαθοι πολιήτιδος ἀκτᾶς,</TextUnit>
    <TextUnit id="1107" loc="1127">ὦ δρυμὸς ὄρεος, ὅθι κυνῶν</TextUnit>
    <TextUnit id="1108" loc="1128">ὠκυπόδων μέτα θῆρας ἔναιρεν</TextUnit>
    <TextUnit id="1109" loc="1130">Δίκτυνναν ἀμφὶ σεμνάν.</TextUnit>
    <TextUnit id="1110" loc="1131">οὐκέτι συζυγίαν πώλων ̓Ενετᾶν ἐπιβάσῃ</TextUnit>
    <TextUnit id="1111" loc="1132">τὸν ἀμφὶ Λίμνας τρόχον κατέχων ποδὶ γυμνάδος ἵππου:</TextUnit>
    <TextUnit id="1112" loc="1135">μοῦσα δ' ἄυπνος ὑπ' ἄντυγι χορδᾶν</TextUnit>
    <TextUnit id="1113" loc="1136">λήξει πατρῷον ἀνὰ δόμον:</TextUnit>
    <TextUnit id="1114" loc="1137">ἀστέφανοι δὲ κόρας ἀνάπαυλαι</TextUnit>
    <TextUnit id="1115" loc="1138">Λατοῦς βαθεῖαν ἀνὰ χλόαν:</TextUnit>
    <TextUnit id="1116" loc="1140">νυμφιδία δ' ἀπόλωλε φυγᾷ σᾷ</TextUnit>
    <TextUnit id="1117" loc="1141">λέκτρων ἅμιλλα κούραις.</TextUnit>
    <TextUnit id="1118" loc="1142">ἐγὼ δὲ σᾷ δυστυχίᾳ</TextUnit>
    <TextUnit id="1119" loc="1143">δάκρυσι διοίσω πότμον</TextUnit>
    <TextUnit id="1120" loc="1144">ἄποτμον: ὦ τάλαινα μᾶ-</TextUnit>
    <TextUnit id="1121" loc="1145">τερ, ἔτεκες ἀνόνατα: φεῦ:</TextUnit>
    <TextUnit id="1122" loc="1146">μανίω θεοῖσιν.</TextUnit>
    <TextUnit id="1123" loc="1147">ἰὼ ἰώ:</TextUnit>
    <TextUnit id="1124" loc="1148">συζύγιαι Χάριτες, τί τὸν τάλαν' ἐκ πατρίας γᾶς</TextUnit>
    <TextUnit id="1125" loc="1149">οὐδὲν ἄτας αἴτιον</TextUnit>
    <TextUnit id="1126" loc="1150">πέμπετε τῶνδ' ἀπ' οἴκων;</TextUnit>
    <TextUnit id="1127" loc="1151">— καὶ μὴν ὀπαδὸν ̔Ιππολύτου τόνδ' εἰσορῶ</TextUnit>
    <TextUnit id="1128" loc="1152">σπουδῇ σκυθρωπὸν πρὸς δόμους ὁρμώμενον.</TextUnit>
    <TextUnit id="1129" loc="1153">ποῖ γῆς ἄνακτα τῆσδε Θησέα μολὼν</TextUnit>
    <TextUnit id="1130" loc="1154">εὕροιμ' ἄν, ὦ γυναῖκες; εἴπερ ἴστε μοι</TextUnit>
    <TextUnit id="1131" loc="1155">σημήνατ': ἆρα τῶνδε δωμάτων ἔσω;</TextUnit>
    <TextUnit id="1132" loc="1156">ὅδ' αὐτὸς ἔξω δωμάτων πορεύεται.</TextUnit>
    <TextUnit id="1133" loc="1157">Θησεῦ, μερίμνης ἄξιον φέρω λόγον</TextUnit>
    <TextUnit id="1134" loc="1158">σοὶ καὶ πολίταις οἵ τ' ̓Αθηναίων πόλιν</TextUnit>
    <TextUnit id="1135" loc="1159">ναίουσι καὶ γῆς τέρμονας Τροζηνίας.</TextUnit>
    <TextUnit id="1136" loc="1160">τί δ' ἔστι; μῶν τις συμφορὰ νεωτέρα</TextUnit>
    <TextUnit id="1137" loc="1161">δισσὰς κατείληφ' ἀστυγείτονας πόλεις;</TextUnit>
    <TextUnit id="1138" loc="1162">̔Ιππόλυτος οὐκέτ' ἔστιν, ὡς εἰπεῖν ἔπος:</TextUnit>
    <TextUnit id="1139" loc="1163">δέδορκε μέντοι φῶς ἐπὶ σμικρᾶς ῥοπῆς.</TextUnit>
    <TextUnit id="1140" loc="1164">πρὸς τοῦ; δι' ἔχθρας μῶν τις ἦν ἀφιγμένος,</TextUnit>
    <TextUnit id="1141" loc="1165">ὅτου κατῄσχυν' ἄλοχον ὡς πατρὸς βίᾳ;</TextUnit>
    <TextUnit id="1142" loc="1166">οἰκεῖος αὐτὸν ὤλες' ἁρμάτων ὄχος</TextUnit>
    <TextUnit id="1143" loc="1167">ἀραί τε τοῦ σοῦ στόματος, ἃς σὺ σῷ πατρὶ</TextUnit>
    <TextUnit id="1144" loc="1168">πόντου κρέοντι παιδὸς ἠράσω πέρι.</TextUnit>
    <TextUnit id="1145" loc="1169">ὦ θεοί. Πόσειδον, ὡς ἄρ' ἦσθ' ἐμὸς πατὴρ</TextUnit>
    <TextUnit id="1146" loc="1170">ὀρθῶς, ἀκούσας τῶν ἐμῶν κατευγμάτων.</TextUnit>
    <TextUnit id="1147" loc="1171">πῶς καὶ διώλετ'; εἰπέ, τῷ τρόπῳ Δίκης</TextUnit>
    <TextUnit id="1148" loc="1172">ἔπαισεν αὐτὸν ῥόπτρον αἰσχύναντ' ἐμέ;</TextUnit>
    <TextUnit id="1149" loc="1173">ἡμεῖς μὲν ἀκτῆς κυμοδέγμονος πέλας</TextUnit>
    <TextUnit id="1150" loc="1174">ψήκτραισιν ἵππων ἐκτενίζομεν τρίχας</TextUnit>
    <TextUnit id="1151" loc="1175">κλαίοντες: ἦλθε γάρ τις ἄγγελος λέγων</TextUnit>
    <TextUnit id="1152" loc="1176">ὡς οὐκέτ' ἐν γῇ τῇδ' ἀναστρέψοι πόδα</TextUnit>
    <TextUnit id="1153" loc="1177">̔Ιππόλυτος, ἐκ σοῦ τλήμονας φυγὰς ἔχων.</TextUnit>
    <TextUnit id="1154" loc="1178">ὁ δ' ἦλθε ταὐτὸν δακρύων ἔχων μέλος</TextUnit>
    <TextUnit id="1155" loc="1179">ἡμῖν ἐπ' ἀκτάς, μυρία δ' ὀπισθόπους</TextUnit>
    <TextUnit id="1156" loc="1180">φίλων ἅμ' ἔστειχ' ἡλίκων &amp;λτ;θ'&amp;γτ; ὁμήγυρις.</TextUnit>
    <TextUnit id="1157" loc="1181">χρόνῳ δὲ δήποτ' εἶπ' ἀπαλλαχθεὶς γόων:</TextUnit>
    <TextUnit id="1158" loc="1182">Τί ταῦτ' ἀλύω; πειστέον πατρὸς λόγοις.</TextUnit>
    <TextUnit id="1159" loc="1183">ἐντύναθ' ἵππους ἅρμασι ζυγηφόρους,</TextUnit>
    <TextUnit id="1160" loc="1184">δμῶες, πόλις γὰρ οὐκέτ' ἔστιν ἥδε μοι.</TextUnit>
    <TextUnit id="1161" loc="1185">τοὐνθένδε μέντοι πᾶς ἀνὴρ ἠπείγετο,</TextUnit>
    <TextUnit id="1162" loc="1186">καὶ θᾶσσον ἢ λέγοι τις ἐξηρτυμένας</TextUnit>
    <TextUnit id="1163" loc="1187">πώλους παρ' αὐτὸν δεσπότην ἐστήσαμεν.</TextUnit>
    <TextUnit id="1164" loc="1188">μάρπτει δὲ χερσὶν ἡνίας ἀπ' ἄντυγος,</TextUnit>
    <TextUnit id="1165" loc="1189">αὐταῖσιν ἀρβύλαισιν ἁρμόσας πόδα.</TextUnit>
    <TextUnit id="1166" loc="1190">καὶ πρῶτα μὲν θεοῖς εἶπ' ἀναπτύξας χέρας:</TextUnit>
    <TextUnit id="1167" loc="1191">Ζεῦ, μηκέτ' εἴην εἰ κακὸς πέφυκ' ἀνήρ:</TextUnit>
    <TextUnit id="1168" loc="1192">αἴσθοιτο δ' ἡμᾶς ὡς ἀτιμάζει πατὴρ</TextUnit>
    <TextUnit id="1169" loc="1193">ἤτοι θανόντας ἢ φάος δεδορκότας.</TextUnit>
    <TextUnit id="1170" loc="1194">κἀν τῷδ' ἐπῆγε κέντρον ἐς χεῖρας λαβὼν</TextUnit>
    <TextUnit id="1171" loc="1195">πώλοις ἁμαρτῇ: πρόσπολοι δ' ὑφ' ἅρματος</TextUnit>
    <TextUnit id="1172" loc="1196">πέλας χαλινῶν εἱπόμεσθα δεσπότῃ</TextUnit>
    <TextUnit id="1173" loc="1197">τὴν εὐθὺς ̓́Αργους κἀπιδαυρίας ὁδόν.</TextUnit>
    <TextUnit id="1174" loc="1198">ἐπεὶ δ' ἔρημον χῶρον εἰσεβάλλομεν,</TextUnit>
    <TextUnit id="1175" loc="1199">ἀκτή τις ἔστι τοὐπέκεινα τῆσδε γῆς</TextUnit>
    <TextUnit id="1176" loc="1200">πρὸς πόντον ἤδη κειμένη Σαρωνικόν.</TextUnit>
    <TextUnit id="1177" loc="1201">ἔνθεν τις ἠχὼ χθόνιος ὡς βροντὴ Διὸς</TextUnit>
    <TextUnit id="1178" loc="1202">βαρὺν βρόμον μεθῆκε, φρικώδη κλύειν:</TextUnit>
    <TextUnit id="1179" loc="1203">ὀρθὸν δὲ κρᾶτ' ἔστησαν οὖς τ' ἐς οὐρανὸν</TextUnit>
    <TextUnit id="1180" loc="1204">ἵπποι: παρ' ἡμῖν δ' ἦν φόβος νεανικὸς</TextUnit>
    <TextUnit id="1181" loc="1205">πόθεν ποτ' εἴη φθόγγος. ἐς δ' ἁλιρρόθους</TextUnit>
    <TextUnit id="1182" loc="1206">ἀκτὰς ἀποβλέψαντες ἱερὸν εἴδομεν</TextUnit>
    <TextUnit id="1183" loc="1207">κῦμ' οὐρανῷ στηρίζον, ὥστ' ἀφῃρέθη</TextUnit>
    <TextUnit id="1184" loc="1208">Σκίρωνος ἀκτὰς ὄμμα τοὐμὸν εἰσορᾶν,</TextUnit>
    <TextUnit id="1185" loc="1209">ἔκρυπτε δ' ̓Ισθμὸν καὶ πέτραν ̓Ασκληπιοῦ.</TextUnit>
    <TextUnit id="1186" loc="1210">κἄπειτ' ἀνοιδῆσάν τε καὶ πέριξ ἀφρὸν</TextUnit>
    <TextUnit id="1187" loc="1211">πολὺν καχλάζον ποντίῳ φυσήματι</TextUnit>
    <TextUnit id="1188" loc="1212">χωρεῖ πρὸς ἀκτὰς οὗ τέθριππος ἦν ὄχος.</TextUnit>
    <TextUnit id="1189" loc="1213">αὐτῷ δὲ σὺν κλύδωνι καὶ τρικυμίᾳ</TextUnit>
    <TextUnit id="1190" loc="1214">κῦμ' ἐξέθηκε ταῦρον, ἄγριον τέρας:</TextUnit>
    <TextUnit id="1191" loc="1215">οὗ πᾶσα μὲν χθὼν φθέγματος πληρουμένη</TextUnit>
    <TextUnit id="1192" loc="1216">φρικῶδες ἀντεφθέγγετ', εἰσορῶσι δὲ</TextUnit>
    <TextUnit id="1193" loc="1217">κρεῖσσον θέαμα δεργμάτων ἐφαίνετο.</TextUnit>
    <TextUnit id="1194" loc="1218">εὐθὺς δὲ πώλοις δεινὸς ἐμπίπτει φόβος.</TextUnit>
    <TextUnit id="1195" loc="1219">καὶ δεσπότης μὲν ἱππικοῖσιν ἤθεσιν</TextUnit>
    <TextUnit id="1196" loc="1220">πολὺς ξυνοικῶν ἥρπας' ἡνίας χεροῖν,</TextUnit>
    <TextUnit id="1197" loc="1221">ἕλκει δὲ κώπην ὥστε ναυβάτης ἀνήρ,</TextUnit>
    <TextUnit id="1198" loc="1222">ἱμᾶσιν ἐς τοὔπισθεν ἀρτήσας δέμας:</TextUnit>
    <TextUnit id="1199" loc="1223">αἱ δ' ἐνδακοῦσαι στόμια πυριγενῆ γνάθοις</TextUnit>
    <TextUnit id="1200" loc="1224">βίᾳ φέρουσιν, οὔτε ναυκλήρου χερὸς</TextUnit>
    <TextUnit id="1201" loc="1225">οὔθ' ἱπποδέσμων οὔτε κολλητῶν ὄχων</TextUnit>
    <TextUnit id="1202" loc="1226">μεταστρέφουσαι. κεἰ μὲν ἐς τὰ μαλθακὰ</TextUnit>
    <TextUnit id="1203" loc="1227">γαίας ἔχων οἴακας εὐθύνοι δρόμον,</TextUnit>
    <TextUnit id="1204" loc="1228">προυφαίνετ' ἐς τὸ πρόσθεν, ὥστ' ἀναστρέφειν,</TextUnit>
    <TextUnit id="1205" loc="1229">ταῦρος, φόβῳ τέτρωρον ἐκμαίνων ὄχον:</TextUnit>
    <TextUnit id="1206" loc="1230">εἰ δ' ἐς πέτρας φέροιντο μαργῶσαι φρένας,</TextUnit>
    <TextUnit id="1207" loc="1231">σιγῇ πελάζων ἄντυγι ξυνείπετο,</TextUnit>
    <TextUnit id="1208" loc="1232">ἐς τοῦθ' ἕως ἔσφηλε κἀνεχαίτισεν</TextUnit>
    <TextUnit id="1209" loc="1233">ἁψῖδα πέτρῳ προσβαλὼν ὀχήματος.</TextUnit>
    <TextUnit id="1210" loc="1234">σύμφυρτα δ' ἦν ἅπαντα: σύριγγές τ' ἄνω</TextUnit>
    <TextUnit id="1211" loc="1235">τροχῶν ἐπήδων ἀξόνων τ' ἐνήλατα,</TextUnit>
    <TextUnit id="1212" loc="1236">αὐτὸς δ' ὁ τλήμων ἡνίαισιν ἐμπλακεὶς</TextUnit>
    <TextUnit id="1213" loc="1237">δεσμὸν δυσεξήνυστον ἕλκεται δεθείς,</TextUnit>
    <TextUnit id="1214" loc="1238">σποδούμενος μὲν πρὸς πέτραις φίλον κάρα</TextUnit>
    <TextUnit id="1215" loc="1239">θραύων τε σάρκας, δεινὰ δ' ἐξαυδῶν κλύειν:</TextUnit>
    <TextUnit id="1216" loc="1240">Στῆτ', ὦ φάτναισι ταῖς ἐμαῖς τεθραμμέναι,</TextUnit>
    <TextUnit id="1217" loc="1241">μή μ' ἐξαλείψητ': ὦ πατρὸς τάλαιν' ἀρά.</TextUnit>
    <TextUnit id="1218" loc="1242">τίς ἄνδρ' ἄριστον βούλεται σῶσαι παρών;</TextUnit>
    <TextUnit id="1219" loc="1243">πολλοὶ δὲ βουληθέντες ὑστέρῳ ποδὶ</TextUnit>
    <TextUnit id="1220" loc="1244">ἐλειπόμεσθα. χὠ μὲν ἐκ δεσμῶν λυθεὶς</TextUnit>
    <TextUnit id="1221" loc="1245">τμητῶν ἱμάντων οὐ κάτοιδ' ὅτῳ τρόπῳ</TextUnit>
    <TextUnit id="1222" loc="1246">πίπτει, βραχὺν δὴ βίοτον ἐμπνέων ἔτι:</TextUnit>
    <TextUnit id="1223" loc="1247">ἵπποι δ' ἔκρυφθεν καὶ τὸ δύστηνον τέρας</TextUnit>
    <TextUnit id="1224" loc="1248">ταύρου λεπαίας οὐ κάτοιδ' ὅποι χθονός.</TextUnit>
    <TextUnit id="1225" loc="1249">δοῦλος μὲν οὖν ἔγωγε σῶν δόμων, ἄναξ,</TextUnit>
    <TextUnit id="1226" loc="1250">ἀτὰρ τοσοῦτόν γ' οὐ δυνήσομαί ποτε,</TextUnit>
    <TextUnit id="1227" loc="1251">τὸν σὸν πιθέσθαι παῖδ' ὅπως ἐστὶν κακός,</TextUnit>
    <TextUnit id="1228" loc="1252">οὐδ' εἰ γυναικῶν πᾶν κρεμασθείη γένος</TextUnit>
    <TextUnit id="1229" loc="1253">καὶ τὴν ἐν ̓́Ιδῃ γραμμάτων πλήσειέ τις</TextUnit>
    <TextUnit id="1230" loc="1254">πεύκην: ἐπεί νιν ἐσθλὸν ὄντ' ἐπίσταμαι.</TextUnit>
    <TextUnit id="1231" loc="1255">αἰαῖ, κέκρανται συμφορὰ νέων κακῶν,</TextUnit>
    <TextUnit id="1232" loc="1256">οὐδ' ἔστι μοίρας τοῦ χρεών τ' ἀπαλλαγή.</TextUnit>
    <TextUnit id="1233" loc="1257">μίσει μὲν ἀνδρὸς τοῦ πεπονθότος τάδε</TextUnit>
    <TextUnit id="1234" loc="1258">λόγοισιν ἥσθην τοῖσδε: νῦν δ' αἰδούμενος</TextUnit>
    <TextUnit id="1235" loc="1259">θεούς τ' ἐκεῖνόν θ', οὕνεκ' ἐστὶν ἐξ ἐμοῦ,</TextUnit>
    <TextUnit id="1236" loc="1260">οὔθ' ἥδομαι τοῖσδ' οὔτ' ἐπάχθομαι κακοῖς.</TextUnit>
    <TextUnit id="1237" loc="1261">πῶς οὖν; κομίζειν, ἢ τί χρὴ τὸν ἄθλιον</TextUnit>
    <TextUnit id="1238" loc="1262">δράσαντας ἡμᾶς σῇ χαρίζεσθαι φρενί;</TextUnit>
    <TextUnit id="1239" loc="1263">φρόντιζ': ἐμοῖς δὲ χρώμενος βουλεύμασιν</TextUnit>
    <TextUnit id="1240" loc="1264">οὐκ ὠμὸς ἐς σὸν παῖδα δυστυχοῦντ' ἔσῃ.</TextUnit>
    <TextUnit id="1241" loc="1265">κομίζετ' αὐτόν, ὡς ἰδὼν ἐν ὄμμασιν</TextUnit>
    <TextUnit id="1242" loc="1267">λόγοις τ' ἐλέγξω δαιμόνων τε συμφοραῖς.</TextUnit>
    <TextUnit id="1243" loc="1266">τὸν τἄμ' ἀπαρνηθέντα μὴ χρᾶναι λέχη</TextUnit>
    <TextUnit id="1244" loc="1268">σὺ τὰν θεῶν ἄκαμπτον φρένα καὶ βροτῶν</TextUnit>
    <TextUnit id="1245" loc="1269">ἄγεις, Κύπρι, σὺν δ'</TextUnit>
    <TextUnit id="1246" loc="1270">ὁ ποικιλόπτερος ἀμφιβαλὼν</TextUnit>
    <TextUnit id="1247" loc="1271">ὠκυτάτῳ πτερῷ.</TextUnit>
    <TextUnit id="1248" loc="1272">ποτᾶται δὲ γαῖαν εὐάχητόν θ'</TextUnit>
    <TextUnit id="1249" loc="1273">ἁλμυρὸν ἐπὶ πόντον,</TextUnit>
    <TextUnit id="1250" loc="1274">θέλγει δ' ̓́Ερως ᾧ μαινομένᾳ κραδίᾳ</TextUnit>
    <TextUnit id="1251" loc="1275">πτανὸς ἐφορμάσῃ χρυσοφαής,</TextUnit>
    <TextUnit id="1252" loc="1276">φύσιν ὀρεσκόων σκύμνων πελαγίων θ'</TextUnit>
    <TextUnit id="1253" loc="1277">ὅσα τε γᾶ τρέφει</TextUnit>
    <TextUnit id="1254" loc="1278">τά τ' αἰθόμενος ἅλιος δέρκεται,</TextUnit>
    <TextUnit id="1255" loc="1280">ἄνδρας τε: συμπάντων βασιληίδα τι-</TextUnit>
    <TextUnit id="1256" loc="1281">μάν, Κύπρι, τῶνδε μόνα κρατύνεις.</TextUnit>
    <TextUnit id="1257" loc="1282">σὲ τὸν εὐπατρίδην Αἰγέως κέλομαι</TextUnit>
    <TextUnit id="1258" loc="1283">παῖδ' ἐπακοῦσαι:</TextUnit>
    <TextUnit id="1259" loc="1285">Λητοῦς δὲ κόρη ς' ̓́Αρτεμις αὐδῶ.</TextUnit>
    <TextUnit id="1260" loc="1286">Θησεῦ, τί τάλας τοῖσδε συνήδῃ,</TextUnit>
    <TextUnit id="1261" loc="1287">παῖδ' οὐχ ὁσίως σὸν ἀποκτείνας</TextUnit>
    <TextUnit id="1262" loc="1288">ψευδέσι μύθοις ἀλόχου πεισθεὶς</TextUnit>
    <TextUnit id="1263" loc="1289">ἀφανῆ; φανερὰν δ' ἔσχεθες ἄτην.</TextUnit>
    <TextUnit id="1264" loc="1290">πῶς οὐχ ὑπὸ γῆς τάρταρα κρύπτεις</TextUnit>
    <TextUnit id="1265" loc="1291">δέμας αἰσχυνθείς,</TextUnit>
    <TextUnit id="1266" loc="1292">ἢ πτηνὸς ἄνω μεταβὰς βίοτον</TextUnit>
    <TextUnit id="1267" loc="1293">πήματος ἔξω πόδα τοῦδ' ἀνέχεις;</TextUnit>
    <TextUnit id="1268" loc="1294">ὡς ἔν γ' ἀγαθοῖς ἀνδράσιν οὔ σοι</TextUnit>
    <TextUnit id="1269" loc="1295">κτητὸν βιότου μέρος ἐστίν.</TextUnit>
    <TextUnit id="1270" loc="1296">ἄκουε, Θησεῦ, σῶν κακῶν κατάστασιν.</TextUnit>
    <TextUnit id="1271" loc="1297">καίτοι προκόψω γ' οὐδέν, ἀλγυνῶ δέ σε:</TextUnit>
    <TextUnit id="1272" loc="1298">ἀλλ' ἐς τόδ' ἦλθον, παιδὸς ἐκδεῖξαι φρένα</TextUnit>
    <TextUnit id="1273" loc="1299">τοῦ σοῦ δικαίαν, ὡς ὑπ' εὐκλείας θάνῃ,</TextUnit>
    <TextUnit id="1274" loc="1300">καὶ σῆς γυναικὸς οἶστρον ἢ τρόπον τινὰ</TextUnit>
    <TextUnit id="1275" loc="1301">γενναιότητα: τῆς γὰρ ἐχθίστης θεῶν</TextUnit>
    <TextUnit id="1276" loc="1302">ἡμῖν ὅσοισι παρθένειος ἡδονὴ</TextUnit>
    <TextUnit id="1277" loc="1303">δηχθεῖσα κέντροις παιδὸς ἠράσθη σέθεν.</TextUnit>
    <TextUnit id="1278" loc="1304">γνώμῃ δὲ νικᾶν τὴν Κύπριν πειρωμένη</TextUnit>
    <TextUnit id="1279" loc="1305">τροφοῦ διώλετ' οὐχ ἑκοῦσα μηχαναῖς,</TextUnit>
    <TextUnit id="1280" loc="1306">ἣ σῷ δι' ὅρκων παιδὶ σημαίνει νόσον.</TextUnit>
    <TextUnit id="1281" loc="1307">ὁ δ', ὥσπερ ὢν δίκαιος, οὐκ ἐφέσπετο</TextUnit>
    <TextUnit id="1282" loc="1308">λόγοισιν, οὐδ' αὖ πρὸς σέθεν κακούμενος</TextUnit>
    <TextUnit id="1283" loc="1309">ὅρκων ἀφεῖλε πίστιν, εὐσεβὴς γεγώς.</TextUnit>
    <TextUnit id="1284" loc="1310">ἡ δ' εἰς ἔλεγχον μὴ πέσῃ φοβουμένη</TextUnit>
    <TextUnit id="1285" loc="1311">ψευδεῖς γραφὰς ἔγραψε καὶ διώλεσεν</TextUnit>
    <TextUnit id="1286" loc="1312">δόλοισι σὸν παῖδ', ἀλλ' ὅμως ἔπεισέ σε.</TextUnit>
    <TextUnit id="1287" loc="1313">οἴμοι.</TextUnit>
    <TextUnit id="1288" loc="1314">δάκνει σε, Θησεῦ, μῦθος; ἀλλ' ἔχ' ἥσυχος,</TextUnit>
    <TextUnit id="1289" loc="1315">τοὐνθένδ' ἀκούσας ὡς ἂν οἰμώξῃς πλέον.</TextUnit>
    <TextUnit id="1290" loc="1315">ἆρ' οἶσθα πατρὸς τρεῖς ἀρὰς ἔχων σαφεῖς;</TextUnit>
    <TextUnit id="1291" loc="1316">ὧν τὴν μίαν παρεῖλες, ὦ κάκιστε σύ,</TextUnit>
    <TextUnit id="1292" loc="1317">ἐς παῖδα τὸν σόν, ἐξὸν εἰς ἐχθρόν τινα.</TextUnit>
    <TextUnit id="1293" loc="1318">πατὴρ μὲν οὖν σοι πόντιος φρονῶν καλῶς</TextUnit>
    <TextUnit id="1294" loc="1319">ἔδωχ' ὅσονπερ χρῆν, ἐπείπερ ᾔνεσεν:</TextUnit>
    <TextUnit id="1295" loc="1320">σὺ δ' ἔν τ' ἐκείνῳ κἀν ἐμοὶ φαίνῃ κακός,</TextUnit>
    <TextUnit id="1296" loc="1321">ὃς οὔτε πίστιν οὔτε μάντεων ὄπα</TextUnit>
    <TextUnit id="1297" loc="1322">ἔμεινας, οὐκ ἤλεγξας, οὐ χρόνῳ μακρῷ</TextUnit>
    <TextUnit id="1298" loc="1323">σκέψιν παρέσχες, ἀλλὰ θᾶσσον ἤ ς' ἐχρῆν</TextUnit>
    <TextUnit id="1299" loc="1324">ἀρὰς ἀφῆκας παιδὶ καὶ κατέκτανες.</TextUnit>
    <TextUnit id="1300" loc="1325">δέσποιν', ὀλοίμην.</TextUnit>
    <TextUnit id="1301" loc="1326">δείν' ἔπραξας, ἀλλ' ὅμως</TextUnit>
    <TextUnit id="1302" loc="1327">ἔτ' ἔστι καί σοι τῶνδε συγγνώμης τυχεῖν:</TextUnit>
    <TextUnit id="1303" loc="1328">Κύπρις γὰρ ἤθελ' ὥστε γίγνεσθαι τάδε,</TextUnit>
    <TextUnit id="1304" loc="1329">πληροῦσα θυμόν. θεοῖσι δ' ὧδ' ἔχει νόμος:</TextUnit>
    <TextUnit id="1305" loc="1330">οὐδεὶς ἀπαντᾶν βούλεται προθυμίᾳ</TextUnit>
    <TextUnit id="1306" loc="1330">τῇ τοῦ θέλοντος, ἀλλ' ἀφιστάμεσθ' ἀεί.</TextUnit>
    <TextUnit id="1307" loc="1331">ἐπεί, σάφ' ἴσθι, Ζῆνα μὴ φοβουμένη</TextUnit>
    <TextUnit id="1308" loc="1332">οὐκ ἄν ποτ' ἦλθον ἐς τόδ' αἰσχύνης ἐγὼ</TextUnit>
    <TextUnit id="1309" loc="1333">ὥστ' ἄνδρα πάντων φίλτατον βροτῶν ἐμοὶ</TextUnit>
    <TextUnit id="1310" loc="1334">θανεῖν ἐᾶσαι. τὴν δὲ σὴν ἁμαρτίαν</TextUnit>
    <TextUnit id="1311" loc="1335">τὸ μὴ εἰδέναι μὲν πρῶτον ἐκλύει κάκης:</TextUnit>
    <TextUnit id="1312" loc="1336">ἔπειτα σὴ θανοῦς' ἀνήλωσεν γυνὴ</TextUnit>
    <TextUnit id="1313" loc="1337">λόγων ἐλέγχους, ὥστε σὴν πεῖσαι φρένα.</TextUnit>
    <TextUnit id="1314" loc="1338">μάλιστα μέν νυν σοὶ τάδ' ἔρρωγεν κακά,</TextUnit>
    <TextUnit id="1315" loc="1339">λύπη δὲ κἀμοί: τοὺς γὰρ εὐσεβεῖς θεοὶ</TextUnit>
    <TextUnit id="1316" loc="1340">θνῄσκοντας οὐ χαίρουσι: τούς γε μὴν κακοὺς</TextUnit>
    <TextUnit id="1317" loc="1341">αὐτοῖς τέκνοισι καὶ δόμοις ἐξόλλυμεν.</TextUnit>
    <TextUnit id="1318" loc="1342">καὶ μὴν ὁ τάλας ὅδε δὴ στείχει,</TextUnit>
    <TextUnit id="1319" loc="1343">σάρκας νεαρὰς ξανθόν τε κάρα</TextUnit>
    <TextUnit id="1320" loc="1344">διαλυμανθείς. ὦ πόνος οἴκων,</TextUnit>
    <TextUnit id="1321" loc="1345">οἷον ἐκράνθη δίδυμον μελάθροις</TextUnit>
    <TextUnit id="1322" loc="1346">πένθος θεόθεν καταληπτόν.</TextUnit>
    <TextUnit id="1323" loc="1347">αἰαῖ αἰαῖ:</TextUnit>
    <TextUnit id="1324" loc="1348">δύστηνος ἐγώ, πατρὸς ὡς ἀδίκου</TextUnit>
    <TextUnit id="1325" loc="1349">χρησμοῖς ἀδίκοις διελυμάνθην.</TextUnit>
    <TextUnit id="1326" loc="1350">ἀπόλωλα τάλας, οἴμοι μοι.</TextUnit>
    <TextUnit id="1327" loc="1351">διά μου κεφαλῆς ᾄσσους' ὀδύναι,</TextUnit>
    <TextUnit id="1328" loc="1352">κατὰ δ' ἐγκέφαλον πηδᾷ σφάκελος.</TextUnit>
    <TextUnit id="1329" loc="1353">σχές, ἀπειρηκὸς σῶμ' ἀναπαύσω.</TextUnit>
    <TextUnit id="1330" loc="1354">ἒ ἔ:</TextUnit>
    <TextUnit id="1331" loc="1355">ὦ στυγνὸν ὄχημ' ἵππειον, ἐμῆς</TextUnit>
    <TextUnit id="1332" loc="1356">βόσκημα χερός,</TextUnit>
    <TextUnit id="1333" loc="1357">διά μ' ἔφθειρας, κατὰ δ' ἔκτεινας.</TextUnit>
    <TextUnit id="1334" loc="1358">φεῦ φεῦ: πρὸς θεῶν, ἀτρέμα, δμῶες,</TextUnit>
    <TextUnit id="1335" loc="1359">χροὸς ἑλκώδους ἅπτεσθε χεροῖν.</TextUnit>
    <TextUnit id="1336" loc="1360">τίς ἐφέστηκεν δεξιὰ πλευροῖς;</TextUnit>
    <TextUnit id="1337" loc="1361">πρόσφορά μ' αἴρετε, σύντονα δ' ἕλκετε</TextUnit>
    <TextUnit id="1338" loc="1362">τὸν κακοδαίμονα καὶ κατάρατον</TextUnit>
    <TextUnit id="1339" loc="1363">πατρὸς ἀμπλακίαις. Ζεῦ Ζεῦ, τάδ' ὁρᾷς;</TextUnit>
    <TextUnit id="1340" loc="1364">ὅδ' ὁ σεμνὸς ἐγὼ καὶ θεοσέπτωρ,</TextUnit>
    <TextUnit id="1341" loc="1365">ὅδ' ὁ σωφροσύνῃ πάντας ὑπερσχών,</TextUnit>
    <TextUnit id="1342" loc="1366">προῦπτον ἐς ̔́Αιδην στείχω, κατ' ἄκρας</TextUnit>
    <TextUnit id="1343" loc="1367">ὀλέσας βίοτον, μόχθους δ' ἄλλως</TextUnit>
    <TextUnit id="1344" loc="1368">τῆς εὐσεβίας</TextUnit>
    <TextUnit id="1345" loc="1369">εἰς ἀνθρώπους ἐπόνησα.</TextUnit>
    <TextUnit id="1346" loc="1370">αἰαῖ αἰαῖ:</TextUnit>
    <TextUnit id="1347" loc="1371">καὶ νῦν ὀδύνα μ' ὀδύνα βαίνει</TextUnit>
    <TextUnit id="1348" loc="1372">μέθετέ με, τάλανες</TextUnit>
    <TextUnit id="1349" loc="1373">καί μοι θάνατος Παιὰν ἔλθοι.</TextUnit>
    <TextUnit id="1350" loc="1374">προσαπόλλυτ' ἀπόλλυτε τὸν δυσδαί-</TextUnit>
    <TextUnit id="1351" loc="1375">μον': ὑπ' ἀμφιτόμου λόγχας ἔραμαι</TextUnit>
    <TextUnit id="1352" loc="1376">διαμοιρᾶσαι</TextUnit>
    <TextUnit id="1353" loc="1377">διά τ' εὐνᾶσαι τὸν ἐμὸν βίοτον.</TextUnit>
    <TextUnit id="1354" loc="1378">ὦ πατρὸς ἐμοῦ δύστανος ἀρά:</TextUnit>
    <TextUnit id="1355" loc="1379">μιαιφόνον τι σύγγονον</TextUnit>
    <TextUnit id="1356" loc="1380">παλαιῶν προγεννη-</TextUnit>
    <TextUnit id="1357" loc="1381">τόρων ἐξορίζεται</TextUnit>
    <TextUnit id="1358" loc="1382">κακόν, οὐδὲ μένει,</TextUnit>
    <TextUnit id="1359" loc="1383">ἔμολέ τ' ἐπ' ἐμέ — τί ποτε τὸν οὐ-</TextUnit>
    <TextUnit id="1360" loc="1384">δὲν ὄντ' ἐπαίτιον κακῶν;</TextUnit>
    <TextUnit id="1361" loc="1385">ἰώ μοί μοι:</TextUnit>
    <TextUnit id="1362" loc="1385">τί φῶ; πῶς ἀπαλλά-</TextUnit>
    <TextUnit id="1363" loc="1385b">ξω βιοτὰν ἐμὰν</TextUnit>
    <TextUnit id="1364" loc="1386">τοῦδ' ἀνάλγητον πάθους;</TextUnit>
    <TextUnit id="1365" loc="1386b">εἴθε με κοιμάσειε τὸν</TextUnit>
    <TextUnit id="1366" loc="1387">δυσδαίμον' ̔́Αιδα μέλαι-</TextUnit>
    <TextUnit id="1367" loc="1388">να νύκτερός τ' ἀνάγκα.</TextUnit>
    <TextUnit id="1368" loc="1389">ὦ τλῆμον, οἵᾳ συμφορᾷ συνεζύγης:</TextUnit>
    <TextUnit id="1369" loc="1390">τὸ δ' εὐγενές σε τῶν φρενῶν ἀπώλεσεν.</TextUnit>
    <TextUnit id="1370" loc="1391">ἔα:</TextUnit>
    <TextUnit id="1371" loc="1392">ὦ θεῖον ὀδμῆς πνεῦμα: καὶ γὰρ ἐν κακοῖς</TextUnit>
    <TextUnit id="1372" loc="1393">ὢν ᾐσθόμην σου κἀνεκουφίσθην δέμας:</TextUnit>
    <TextUnit id="1373" loc="1394">ἔστ' ἐν τόποισι τοισίδ' ̓́Αρτεμις θεά.</TextUnit>
    <TextUnit id="1374" loc="1395">ὦ τλῆμον, ἔστι, σοί γε φιλτάτη θεῶν.</TextUnit>
    <TextUnit id="1375" loc="1395">ὁρᾷς με, δέσποιν', ὡς ἔχω, τὸν ἄθλιον;</TextUnit>
    <TextUnit id="1376" loc="1396">ὁρῶ: κατ' ὄσσων δ' οὐ θέμις βαλεῖν δάκρυ.</TextUnit>
    <TextUnit id="1377" loc="1397">οὐκ ἔστι σοι κυναγὸς οὐδ' ὑπηρέτης.</TextUnit>
    <TextUnit id="1378" loc="1398">οὐ δῆτ': ἀτάρ μοι προσφιλής γ' ἀπόλλυσαι.</TextUnit>
    <TextUnit id="1379" loc="1399">οὐδ' ἱππονώμας οὐδ' ἀγαλμάτων φύλαξ.</TextUnit>
    <TextUnit id="1380" loc="1400">Κύπρις γὰρ ἡ πανοῦργος ὧδ' ἐμήσατο.</TextUnit>
    <TextUnit id="1381" loc="1401">ὤμοι, φρονῶ δὴ δαίμον' ἥ μ' ἀπώλεσεν.</TextUnit>
    <TextUnit id="1382" loc="1402">τιμῆς ἐμέμφθη, σωφρονοῦντι δ' ἤχθετο.</TextUnit>
    <TextUnit id="1383" loc="1403">τρεῖς ὄντας ἡμᾶς ὤλες', ᾔσθημαι, μία.</TextUnit>
    <TextUnit id="1384" loc="1404">πατέρα γε καὶ σὲ καὶ τρίτην ξυνάορον.</TextUnit>
    <TextUnit id="1385" loc="1405">ᾤμωξα τοίνυν καὶ πατρὸς δυσπραξίας.</TextUnit>
    <TextUnit id="1386" loc="1406">ἐξηπατήθη δαίμονος βουλεύμασιν.</TextUnit>
    <TextUnit id="1387" loc="1407">ὦ δυστάλας σὺ τῆσδε συμφορᾶς, πάτερ.</TextUnit>
    <TextUnit id="1388" loc="1408">ὄλωλα, τέκνον, οὐδέ μοι χάρις βίου.</TextUnit>
    <TextUnit id="1389" loc="1409">στένω σὲ μᾶλλον ἢ 'μὲ τῆς ἁμαρτίας.</TextUnit>
    <TextUnit id="1390" loc="1410">εἰ γὰρ γενοίμην, τέκνον, ἀντὶ σοῦ νεκρός.</TextUnit>
    <TextUnit id="1391" loc="1411">ὦ δῶρα πατρὸς σοῦ Ποσειδῶνος πικρά.</TextUnit>
    <TextUnit id="1392" loc="1412">ὡς μήποτ' ἐλθεῖν ὤφελ' ἐς τοὐμὸν στόμα.</TextUnit>
    <TextUnit id="1393" loc="1413">τί δ'; ἔκτανές τἄν μ', ὡς τότ' ἦσθ' ὠργισμένος.</TextUnit>
    <TextUnit id="1394" loc="1414">δόξης γὰρ ἦμεν πρὸς θεῶν ἐσφαλμένοι.</TextUnit>
    <TextUnit id="1395" loc="1415">φεῦ:</TextUnit>
    <TextUnit id="1396" loc="1415">εἴθ' ἦν ἀραῖον δαίμοσιν βροτῶν γένος.</TextUnit>
    <TextUnit id="1397" loc="1416">ἔασον: οὐ γὰρ οὐδὲ γῆς ὑπὸ ζόφον</TextUnit>
    <TextUnit id="1398" loc="1417">θεᾶς ἄτιμοι Κύπριδος ἐκ προθυμίας</TextUnit>
    <TextUnit id="1399" loc="1418">ὀργαὶ κατασκήψουσιν ἐς τὸ σὸν δέμας,</TextUnit>
    <TextUnit id="1400" loc="1419">σῆς εὐσεβείας κἀγαθῆς φρενὸς χάριν:</TextUnit>
    <TextUnit id="1401" loc="1420">ἐγὼ γὰρ αὐτῆς ἄλλον ἐξ ἐμῆς χερὸς</TextUnit>
    <TextUnit id="1402" loc="1421">ὃς ἂν μάλιστα φίλτατος κυρῇ βροτῶν</TextUnit>
    <TextUnit id="1403" loc="1422">τόξοις ἀφύκτοις τοῖσδε τιμωρήσομαι.</TextUnit>
    <TextUnit id="1404" loc="1423">σοὶ δ', ὦ ταλαίπωρ', ἀντὶ τῶνδε τῶν κακῶν</TextUnit>
    <TextUnit id="1405" loc="1424">τιμὰς μεγίστας ἐν πόλει Τροζηνίᾳ</TextUnit>
    <TextUnit id="1406" loc="1425">δώσω: κόραι γὰρ ἄζυγες γάμων πάρος</TextUnit>
    <TextUnit id="1407" loc="1426">κόμας κεροῦνταί σοι, δι' αἰῶνος μακροῦ</TextUnit>
    <TextUnit id="1408" loc="1427">πένθη μέγιστα δακρύων καρπουμένῳ.</TextUnit>
    <TextUnit id="1409" loc="1428">ἀεὶ δὲ μουσοποιὸς ἐς σὲ παρθένων</TextUnit>
    <TextUnit id="1410" loc="1429">ἔσται μέριμνα, κοὐκ ἀνώνυμος πεσὼν</TextUnit>
    <TextUnit id="1411" loc="1430">ἔρως ὁ Φαίδρας ἐς σὲ σιγηθήσεται.</TextUnit>
    <TextUnit id="1412" loc="1431">σὺ δ', ὦ γεραιοῦ τέκνον Αἰγέως, λαβὲ</TextUnit>
    <TextUnit id="1413" loc="1432">σὸν παῖδ' ἐν ἀγκάλαισι καὶ προσέλκυσαι:</TextUnit>
    <TextUnit id="1414" loc="1433">ἄκων γὰρ ὤλεσάς νιν, ἀνθρώποισι δὲ</TextUnit>
    <TextUnit id="1415" loc="1434">θεῶν διδόντων εἰκὸς ἐξαμαρτάνειν.</TextUnit>
    <TextUnit id="1416" loc="1435">καὶ σοὶ παραινῶ πατέρα μὴ στυγεῖν σέθεν,</TextUnit>
    <TextUnit id="1417" loc="1436">̔Ιππόλυτ': ἔχει γὰρ μοῖραν ᾗ διεφθάρης.</TextUnit>
    <TextUnit id="1418" loc="1437">καὶ χαῖρ': ἐμοὶ γὰρ οὐ θέμις φθιτοὺς ὁρᾶν</TextUnit>
    <TextUnit id="1419" loc="1438">οὐδ' ὄμμα χραίνειν θανασίμοισιν ἐκπνοαῖς:</TextUnit>
    <TextUnit id="1420" loc="1439">ὁρῶ δέ ς' ἤδη τοῦδε πλησίον κακοῦ.</TextUnit>
    <TextUnit id="1421" loc="1440">χαίρουσα καὶ σὺ στεῖχε, παρθέν' ὀλβία:</TextUnit>
    <TextUnit id="1422" loc="1441">μακρὰν δὲ λείπεις ῥᾳδίως ὁμιλίαν.</TextUnit>
    <TextUnit id="1423" loc="1442">λύω δὲ νεῖκος πατρὶ χρῃζούσης σέθεν:</TextUnit>
    <TextUnit id="1424" loc="1443">καὶ γὰρ πάροιθε σοῖς ἐπειθόμην λόγοις.</TextUnit>
    <TextUnit id="1425" loc="1444">αἰαῖ, κατ' ὄσσων κιγχάνει μ' ἤδη σκότος:</TextUnit>
    <TextUnit id="1426" loc="1445">λαβοῦ, πάτερ, μου καὶ κατόρθωσον δέμας.</TextUnit>
    <TextUnit id="1427" loc="1446">οἴμοι, τέκνον, τί δρᾷς με τὸν δυσδαίμονα;</TextUnit>
    <TextUnit id="1428" loc="1447">ὄλωλα καὶ δὴ νερτέρων ὁρῶ πύλας.</TextUnit>
    <TextUnit id="1429" loc="1448">ἦ τὴν ἐμὴν ἄναγνον ἐκλιπὼν χέρα;</TextUnit>
    <TextUnit id="1430" loc="1449">οὐ δῆτ', ἐπεί σε τοῦδ' ἐλευθερῶ φόνου.</TextUnit>
    <TextUnit id="1431" loc="1450">τί φῄς; ἀφίης αἵματός μ' ἐλεύθερον;</TextUnit>
    <TextUnit id="1432" loc="1451">τὴν τοξόδαμνον ̓́Αρτεμιν μαρτύρομαι.</TextUnit>
    <TextUnit id="1433" loc="1452">ὦ φίλταθ', ὡς γενναῖος ἐκφαίνῃ πατρί.</TextUnit>
    <TextUnit id="1434" loc="1453">ὦ χαῖρε καὶ σύ, χαῖρε πολλά μοι, πάτερ.</TextUnit>
    <TextUnit id="1435" loc="1454">οἴμοι φρενὸς σῆς εὐσεβοῦς τε κἀγαθῆς.</TextUnit>
    <TextUnit id="1436" loc="1455">τοιῶνδε παίδων γνησίων εὔχου τυχεῖν.</TextUnit>
    <TextUnit id="1437" loc="1456">μή νυν προδῷς με, τέκνον, ἀλλὰ καρτέρει.</TextUnit>
    <TextUnit id="1438" loc="1457">κεκαρτέρηται τἄμ': ὄλωλα γάρ, πάτερ.</TextUnit>
    <TextUnit id="1439" loc="1458">κρύψον δέ μου πρόσωπον ὡς τάχος πέπλοις.</TextUnit>
    <TextUnit id="1440" loc="1459">ὦ κλείν' †̓Αθῆναι Παλλάδος θ' ὁρίσματα,†</TextUnit>
    <TextUnit id="1441" loc="1460">οἵου στερήσεσθ' ἀνδρός. ὦ τλήμων ἐγώ,</TextUnit>
    <TextUnit id="1442" loc="1461">ὡς πολλά, Κύπρι, σῶν κακῶν μεμνήσομαι.</TextUnit>
    <TextUnit id="1443" loc="1462">κοινὸν τόδ' ἄχος πᾶσι πολίταις</TextUnit>
    <TextUnit id="1444" loc="1463">ἦλθεν ἀέλπτως.</TextUnit>
    <TextUnit id="1445" loc="1464">πολλῶν δακρύων ἔσται πίτυλος:</TextUnit>
    <TextUnit id="1446" loc="1465">τῶν γὰρ μεγάλων ἀξιοπενθεῖς</TextUnit>
    <TextUnit id="1447" loc="1466">φῆμαι μᾶλλον κατέχουσιν.</TextUnit>
  </Text>
</TessDocument>
