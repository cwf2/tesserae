<?xml version="1.0" encoding="UTF-8"?>
<TessDocument id="euripides.electra">
  <Metadata>
    <Author>euripides</Author>
    <Display>Electra</Display>
    <Abbr>eur. el.</Abbr>
    <Lang>grc</Lang>
    <Prose>0</Prose>
    <PrintSource>Gilbert Murray, Euripidis Fabulae, vol 2.. Oxford: Clarendon Press, Oxford, 1913.</PrintSource>
    <DigitalSourceDisplay>Perseus</DigitalSourceDisplay>
    <DigitalSourceURL>http://www.perseus.tufts.edu/hopper/text?doc=Perseus%3atext%3a1999.01.0095</DigitalSourceURL>
    <AddedBy>Tony R. Waleszczak &amp; Jessica Micceri</AddedBy>
    <URI>urn:cts:greekLit:tlg0006.tlg012.perseus-grc1</URI>
  </Metadata>
  <Text>
    <TextUnit id="0" loc="1">ὦ γῆς παλαιὸν ἄργος, ̓Ινάχου ῥοαί,</TextUnit>
    <TextUnit id="1" loc="2">ὅθεν ποτ' ἄρας ναυσὶ χιλίαις ̓́Αρη</TextUnit>
    <TextUnit id="2" loc="3">ἐς γῆν ἔπλευσε Τρῳάδ' ̓Αγαμέμνων ἄναξ.</TextUnit>
    <TextUnit id="3" loc="4">κτείνας δὲ τὸν κρατοῦντ' ἐν ̓Ιλιάδι χθονὶ</TextUnit>
    <TextUnit id="4" loc="5">Πρίαμον, ἑλών τε Δαρδάνου κλεινὴν πόλιν,</TextUnit>
    <TextUnit id="5" loc="6">ἀφίκετ' ἐς τόδ' ̓́Αργος, ὑψηλῶν δ' ἐπὶ</TextUnit>
    <TextUnit id="6" loc="7">ναῶν ἔθηκε σκῦλα πλεῖστα βαρβάρων.</TextUnit>
    <TextUnit id="7" loc="8">κἀκεῖ μὲν εὐτύχησεν: ἐν δὲ δώμασι</TextUnit>
    <TextUnit id="8" loc="9">θνῄσκει γυναικὸς πρὸς Κλυταιμήστρας δόλῳ</TextUnit>
    <TextUnit id="9" loc="10">καὶ τοῦ Θυέστου παιδὸς Αἰγίσθου χερί.</TextUnit>
    <TextUnit id="10" loc="11">χὣ μὲν παλαιὰ σκῆπτρα Ταντάλου λιπὼν</TextUnit>
    <TextUnit id="11" loc="12">ὄλωλεν, Αἴγισθος δὲ βασιλεύει χθονός,</TextUnit>
    <TextUnit id="12" loc="13">ἄλοχον ἐκείνου Τυνδαρίδα κόρην ἔχων.</TextUnit>
    <TextUnit id="13" loc="14">οὓς δ' ἐν δόμοισιν ἔλιφ' ὅτ' ἐς Τροίαν ἔπλει,</TextUnit>
    <TextUnit id="14" loc="15">ἄρσενά τ' ̓Ορέστην θῆλύ τ' ̓Ηλέκτρας θάλος,</TextUnit>
    <TextUnit id="15" loc="16">τὸν μὲν πατρὸς γεραιὸς ἐκκλέπτει τροφεὺς</TextUnit>
    <TextUnit id="16" loc="17">μέλλοντ' ̓Ορέστην χερὸς ὑπ' Αἰγίσθου θανεῖν</TextUnit>
    <TextUnit id="17" loc="18">Στροφίῳ τ' ἔδωκε Φωκέων ἐς γῆν τρέφειν:</TextUnit>
    <TextUnit id="18" loc="19">ἣ δ' ἐν δόμοις ἔμεινεν ̓Ηλέκτρα πατρός,</TextUnit>
    <TextUnit id="19" loc="20">ταύτην ἐπειδὴ θαλερὸς εἶχ' ἥβης χρόνος,</TextUnit>
    <TextUnit id="20" loc="21">μνηστῆρες ᾔτουν ̔Ελλάδος πρῶτοι χθονός.</TextUnit>
    <TextUnit id="21" loc="22">δείσας δὲ μή τῳ παῖδ' ἀριστέων τέκοι</TextUnit>
    <TextUnit id="22" loc="23">̓Αγαμέμνονος ποινάτορ', εἶχεν ἐν δόμοις</TextUnit>
    <TextUnit id="23" loc="24">Αἴγισθος οὐδ' ἥρμοζε νυμφίῳ τινί.</TextUnit>
    <TextUnit id="24" loc="25">ἐπεὶ δὲ καὶ τοῦτ' ἦν φόβου πολλοῦ πλέων,</TextUnit>
    <TextUnit id="25" loc="26">μή τῳ λαθραίως τέκνα γενναίῳ τέκοι,</TextUnit>
    <TextUnit id="26" loc="27">κτανεῖν σφε βουλεύσαντος, ὠμόφρων ὅμως</TextUnit>
    <TextUnit id="27" loc="28">μήτηρ νιν ἐξέσῳσεν Αἰγίσθου χερός.</TextUnit>
    <TextUnit id="28" loc="29">ἐς μὲν γὰρ ἄνδρα σκῆψιν εἶχ' ὀλωλότα,</TextUnit>
    <TextUnit id="29" loc="30">παίδων δ' ἔδεισε μὴ φθονηθείη φόνῳ.</TextUnit>
    <TextUnit id="30" loc="31">ἐκ τῶνδε δὴ τοιόνδ' ἐμηχανήσατο</TextUnit>
    <TextUnit id="31" loc="32">Αἴγισθος: ὃς μὲν γῆς ἀπηλλάχθη φυγὰς</TextUnit>
    <TextUnit id="32" loc="33">̓Αγαμέμνονος παῖς, χρυσὸν εἶφ' ὃς ἂν κτάνῃ,</TextUnit>
    <TextUnit id="33" loc="34">ἡμῖν δὲ δὴ δίδωσιν ̓Ηλέκτραν ἔχειν</TextUnit>
    <TextUnit id="34" loc="35">δάμαρτα, πατέρων μὲν Μυκηναίων ἄπο</TextUnit>
    <TextUnit id="35" loc="36">γεγῶσιν — οὐ δὴ τοῦτό γ' ἐξελέγχομαι:</TextUnit>
    <TextUnit id="36" loc="37">λαμπροὶ γὰρ ἐς γένος γε, χρημάτων δὲ δὴ</TextUnit>
    <TextUnit id="37" loc="38">πένητες, ἔνθεν ηὑγένει' ἀπόλλυται —</TextUnit>
    <TextUnit id="38" loc="39">ὡς ἀσθενεῖ δοὺς ἀσθενῆ λάβοι φόβον.</TextUnit>
    <TextUnit id="39" loc="40">εἰ γάρ νιν ἔσχεν ἀξίωμ' ἔχων ἀνήρ,</TextUnit>
    <TextUnit id="40" loc="41">εὕδοντ' ἂν ἐξήγειρε τὸν ̓Αγαμέμνονος</TextUnit>
    <TextUnit id="41" loc="42">φόνον δίκη τ' ἂν ἦλθεν Αἰγίσθῳ τότε.</TextUnit>
    <TextUnit id="42" loc="43">ἣν οὔποθ' ἁνὴρ ὅδε — σύνοιδέ μοι Κύπρις —</TextUnit>
    <TextUnit id="43" loc="44">ᾔσχυνεν εὐνῇ: παρθένος δ' ἔτ' ἐστὶ δή.</TextUnit>
    <TextUnit id="44" loc="45">αἰσχύνομαι γὰρ ὀλβίων ἀνδρῶν τέκνα</TextUnit>
    <TextUnit id="45" loc="46">λαβὼν ὑβρίζειν, οὐ κατάξιος γεγώς.</TextUnit>
    <TextUnit id="46" loc="47">στένω δὲ τὸν λόγοισι κηδεύοντ' ἐμοὶ</TextUnit>
    <TextUnit id="47" loc="48">ἄθλιον ̓Ορέστην, εἴ ποτ' εἰς ̓́Αργος μολὼν</TextUnit>
    <TextUnit id="48" loc="49">γάμους ἀδελφῆς δυστυχεῖς ἐσόψεται.</TextUnit>
    <TextUnit id="49" loc="50">ὅστις δέ μ' εἶναί φησι μῶρον, εἰ λαβὼν</TextUnit>
    <TextUnit id="50" loc="51">νέαν ἐς οἴκους παρθένον μὴ θιγγάνω,</TextUnit>
    <TextUnit id="51" loc="52">γνώμης πονηροῖς κανόσιν ἀναμετρούμενος</TextUnit>
    <TextUnit id="52" loc="53">τὸ σῶφρον ἴστω καὐτὸς αὖ τοιοῦτος ὤν.</TextUnit>
    <TextUnit id="53" loc="54">ὦ νὺξ μέλαινα, χρυσέων ἄστρων τροφέ,</TextUnit>
    <TextUnit id="54" loc="55">ἐν ᾗ τόδ' ἄγγος τῷδ' ἐφεδρεῦον κάρᾳ</TextUnit>
    <TextUnit id="55" loc="56">φέρουσα πηγὰς ποταμίας μετέρχομαι —</TextUnit>
    <TextUnit id="56" loc="57">οὐ δή τι χρείας ἐς τοσόνδ' ἀφιγμένη,</TextUnit>
    <TextUnit id="57" loc="58">ἀλλ' ὡς ὕβριν δείξωμεν Αἰγίσθου θεοῖς —</TextUnit>
    <TextUnit id="58" loc="59">γόους τ' ἀφίημ' αἰθέρ' ἐς μέγαν πατρί.</TextUnit>
    <TextUnit id="59" loc="60">ἡ γὰρ πανώλης Τυνδαρίς, μήτηρ ἐμή,</TextUnit>
    <TextUnit id="60" loc="61">ἐξέβαλέ μ' οἴκων, χάριτα τιθεμένη πόσει:</TextUnit>
    <TextUnit id="61" loc="62">τεκοῦσα δ' ἄλλους παῖδας Αἰγίσθῳ πάρα</TextUnit>
    <TextUnit id="62" loc="63">πάρεργ' ̓Ορέστην κἀμὲ ποιεῖται δόμων —</TextUnit>
    <TextUnit id="63" loc="64">τί γὰρ τάδ', ὦ δύστην', ἐμὴν μοχθεῖς χάριν</TextUnit>
    <TextUnit id="64" loc="65">πόνους ἔχουσα, πρόσθεν εὖ τεθραμμένη,</TextUnit>
    <TextUnit id="65" loc="66">καὶ ταῦτ' ἐμοῦ λέγοντος οὐκ ἀφίστασαι;</TextUnit>
    <TextUnit id="66" loc="67">ἐγώ ς' ἴσον θεοῖσιν ἡγοῦμαι φίλον:</TextUnit>
    <TextUnit id="67" loc="68">ἐν τοῖς ἐμοῖς γὰρ οὐκ ἐνύβρισας κακοῖς.</TextUnit>
    <TextUnit id="68" loc="69">μεγάλη δὲ θνητοῖς μοῖρα συμφορᾶς κακῆς</TextUnit>
    <TextUnit id="69" loc="70">ἰατρὸν εὑρεῖν, ὡς ἐγὼ σὲ λαμβάνω.</TextUnit>
    <TextUnit id="70" loc="71">δεῖ δή με κἀκέλευστον εἰς ὅσον σθένω</TextUnit>
    <TextUnit id="71" loc="72">μόχθου 'πικουφίζουσαν, ὡς ῥᾷον φέρῃς,</TextUnit>
    <TextUnit id="72" loc="73">συνεκκομίζειν σοι πόνους. ἅλις δ' ἔχεις</TextUnit>
    <TextUnit id="73" loc="74">τἄξωθεν ἔργα: τἀν δόμοις δ' ἡμᾶς χρεὼν</TextUnit>
    <TextUnit id="74" loc="75">ἐξευτρεπίζειν. εἰσιόντι δ' ἐργάτῃ</TextUnit>
    <TextUnit id="75" loc="76">θύραθεν ἡδὺ τἄνδον εὑρίσκειν καλῶς.</TextUnit>
    <TextUnit id="76" loc="77">εἴ τοι δοκεῖ σοι, στεῖχε: καὶ γὰρ οὐ πρόσω</TextUnit>
    <TextUnit id="77" loc="78">πηγαὶ μελάθρων τῶνδ'. ἐγὼ δ' ἅμ' ἡμέρᾳ</TextUnit>
    <TextUnit id="78" loc="79">βοῦς εἰς ἀρούρας ἐσβαλὼν σπερῶ γύας.</TextUnit>
    <TextUnit id="79" loc="80">ἀργὸς γὰρ οὐδεὶς θεοὺς ἔχων ἀνὰ στόμα</TextUnit>
    <TextUnit id="80" loc="81">βίον δύναιτ' ἂν ξυλλέγειν ἄνευ πόνου.</TextUnit>
    <TextUnit id="81" loc="82">Πυλάδη, σὲ γὰρ δὴ πρῶτον ἀνθρώπων ἐγὼ</TextUnit>
    <TextUnit id="82" loc="83">πιστὸν νομίζω καὶ φίλον ξένον τ' ἐμοί:</TextUnit>
    <TextUnit id="83" loc="84">μόνος δ' ̓Ορέστην τόνδ' ἐθαύμαζες φίλων,</TextUnit>
    <TextUnit id="84" loc="85">πράσσονθ' ἃ πράσσω δείν' ὑπ' Αἰγίσθου παθών,</TextUnit>
    <TextUnit id="85" loc="86">ὅς μου κατέκτα πατέρα — χἡ πανώλεθρος</TextUnit>
    <TextUnit id="86" loc="87">μήτηρ. ἀφῖγμαι δ' ἐκ θεοῦ μυστηρίων</TextUnit>
    <TextUnit id="87" loc="88">̓Αργεῖον οὖδας οὐδενὸς ξυνειδότος,</TextUnit>
    <TextUnit id="88" loc="89">φόνον φονεῦσι πατρὸς ἀλλάξων ἐμοῦ.</TextUnit>
    <TextUnit id="89" loc="90">νυκτὸς δὲ τῆσδε πρὸς τάφον μολὼν πατρὸς</TextUnit>
    <TextUnit id="90" loc="91">δάκρυά τ' ἔδωκα καὶ κόμης ἀπηρξάμην</TextUnit>
    <TextUnit id="91" loc="92">πυρᾷ τ' ἐπέσφαξ' αἷμα μηλείου φόνου,</TextUnit>
    <TextUnit id="92" loc="93">λαθὼν τυράννους οἳ κρατοῦσι τῆσδε γῆς.</TextUnit>
    <TextUnit id="93" loc="94">καὶ τειχέων μὲν ἐντὸς οὐ βαίνω πόδα,</TextUnit>
    <TextUnit id="94" loc="95">δυοῖν δ' ἅμιλλαν ξυντιθεὶς ἀφικόμην</TextUnit>
    <TextUnit id="95" loc="96">πρὸς τέρμονας γῆς τῆσδ', ἵν' ἐκβάλω ποδὶ</TextUnit>
    <TextUnit id="96" loc="97">ἄλλην ἐπ' αἶαν, εἴ μέ τις γνοίη σκοπῶν,</TextUnit>
    <TextUnit id="97" loc="98">ζητῶν τ' ἀδελφήν: φασὶ γάρ νιν ἐν γάμοις</TextUnit>
    <TextUnit id="98" loc="99">ζευχθεῖσαν οἰκεῖν οὐδὲ παρθένον μένειν:</TextUnit>
    <TextUnit id="99" loc="100">ὡς συγγένωμαι καὶ φόνου ξυνεργάτιν</TextUnit>
    <TextUnit id="100" loc="101">λαβὼν τά γ' εἴσω τειχέων σαφῶς μάθω.</TextUnit>
    <TextUnit id="101" loc="102">νῦν οὖν — ἕως γὰρ λευκὸν ὄμμ' ἀναίρεται —</TextUnit>
    <TextUnit id="102" loc="103">ἔξω τρίβου τοῦδ' ἴχνος ἀλλαξώμεθα.</TextUnit>
    <TextUnit id="103" loc="104">ἢ γάρ τις ἀροτὴρ ἤ τις οἰκέτις γυνὴ</TextUnit>
    <TextUnit id="104" loc="105">φανήσεται νῷν, ἥντιν' ἱστορήσομεν</TextUnit>
    <TextUnit id="105" loc="106">εἰ τούσδε ναίει σύγγονος τόπους ἐμή.</TextUnit>
    <TextUnit id="106" loc="107">ἀλλ' — εἰσορῶ γὰρ τήνδε προσπόλον τινά,</TextUnit>
    <TextUnit id="107" loc="108">πηγαῖον ἄχθος ἐν κεκαρμένῳ κάρᾳ</TextUnit>
    <TextUnit id="108" loc="109">φέρουσαν — ἑζώμεσθα κἀκπυθώμεθα</TextUnit>
    <TextUnit id="109" loc="110">δούλης γυναικός, ἤν τι δεξώμεσθ' ἔπος</TextUnit>
    <TextUnit id="110" loc="111">ἐφ' οἷσι, Πυλάδη, τήνδ' ἀφίγμεθα χθόνα.</TextUnit>
    <TextUnit id="111" loc="112">σύντειν' — ὥρα — ποδὸς ὁρμάν: ὤ,</TextUnit>
    <TextUnit id="112" loc="113">ἔμβα, ἔμβα κατακλαίουσα:</TextUnit>
    <TextUnit id="113" loc="114">ἰώ μοί μοι.</TextUnit>
    <TextUnit id="114" loc="115">ἐγενόμαν ̓Αγαμέμνονος</TextUnit>
    <TextUnit id="115" loc="116">καί μ' ἔτεκεν Κλυταιμήστρα</TextUnit>
    <TextUnit id="116" loc="117">στυγνὰ Τυνδάρεω κόρα,</TextUnit>
    <TextUnit id="117" loc="118">κικλήσκουσι δέ μ' ἀθλίαν</TextUnit>
    <TextUnit id="118" loc="119">̓Ηλέκτραν πολιῆται.</TextUnit>
    <TextUnit id="119" loc="120">φεῦ φεῦ σχετλίων πόνων</TextUnit>
    <TextUnit id="120" loc="121">καὶ στυγερᾶς ζόας.</TextUnit>
    <TextUnit id="121" loc="122">ὦ πάτερ, σὺ δ' ἐν ̓Αί̈δα</TextUnit>
    <TextUnit id="122" loc="123">κεῖσαι, σᾶς ἀλόχου σφαγαῖς</TextUnit>
    <TextUnit id="123" loc="124">Αἰγίσθου τ', ̓Αγάμεμνον.</TextUnit>
    <TextUnit id="124" loc="125">ἴθι τὸν αὐτὸν ἔγειρε γόον,</TextUnit>
    <TextUnit id="125" loc="126">ἄναγε πολύδακρυν ἁδονάν.</TextUnit>
    <TextUnit id="126" loc="127">σύντειν' — ὥρα — ποδὸς ὁρμάν: ὤ,</TextUnit>
    <TextUnit id="127" loc="128">ἔμβα, ἔμβα, κατακλαίουσα:</TextUnit>
    <TextUnit id="128" loc="129">ἰώ μοί μοι.</TextUnit>
    <TextUnit id="129" loc="130">τίνα πόλιν, τίνα δ' οἶκον, ὦ</TextUnit>
    <TextUnit id="130" loc="131">τλᾶμον σύγγον', ἀλατεύεις</TextUnit>
    <TextUnit id="131" loc="132">οἰκτρὰν ἐν θαλάμοις λιπὼν</TextUnit>
    <TextUnit id="132" loc="133">πατρῴοις ἐπὶ συμφοραῖς</TextUnit>
    <TextUnit id="133" loc="134">ἀλγίσταισιν ἀδελφάν;</TextUnit>
    <TextUnit id="134" loc="135">ἔλθοις τῶνδε πόνων ἐμοὶ</TextUnit>
    <TextUnit id="135" loc="136">τᾷ μελέᾳ λυτήρ,</TextUnit>
    <TextUnit id="136" loc="137">ὦ Ζεῦ Ζεῦ, πατρί θ' αἱμάτων</TextUnit>
    <TextUnit id="137" loc="138">ἐχθίστων ἐπίκουρος, ̓́Αρ-</TextUnit>
    <TextUnit id="138" loc="139">γει κέλσας πόδ' ἀλάταν.</TextUnit>
    <TextUnit id="139" loc="140">θὲς τόδε τεῦχος ἐμῆς ἀπὸ κρατὸς ἑ-</TextUnit>
    <TextUnit id="140" loc="141">λοῦς', ἵνα πατρὶ γόους νυχίους</TextUnit>
    <TextUnit id="141" loc="142">ἐπορθροβοάσω,</TextUnit>
    <TextUnit id="142" loc="143">ἰαχάν, ̓Αί̈δα μέλος,</TextUnit>
    <TextUnit id="143" loc="144">̓Αί̈δα, πάτερ, σοι</TextUnit>
    <TextUnit id="144" loc="145">κατὰ γᾶς ἐνέπω γόους</TextUnit>
    <TextUnit id="145" loc="145">οἷς ἀεὶ τὸ κατ' ἦμαρ</TextUnit>
    <TextUnit id="146" loc="146">διέπομαι, κατὰ μὲν φίλαν</TextUnit>
    <TextUnit id="147" loc="147">ὄνυχι τεμνομένα δέραν</TextUnit>
    <TextUnit id="148" loc="148">χέρα τε κρᾶτ' ἐπὶ κούριμον</TextUnit>
    <TextUnit id="149" loc="149">τιθεμένα θανάτῳ σῷ.</TextUnit>
    <TextUnit id="150" loc="150">αἶ αἶ, δρύπτε κάρα:</TextUnit>
    <TextUnit id="151" loc="151">οἷα δέ τις κύκνος ἀχέτας</TextUnit>
    <TextUnit id="152" loc="152">ποταμίοις παρὰ χεύμασιν</TextUnit>
    <TextUnit id="153" loc="153">πατέρα φίλτατον καλεῖ,</TextUnit>
    <TextUnit id="154" loc="154">ὀλόμενον δολίοις βρόχων</TextUnit>
    <TextUnit id="155" loc="155">ἕρκεσιν, ὣς σὲ τὸν ἄθλιον,</TextUnit>
    <TextUnit id="156" loc="156">πάτερ, ἐγὼ κατακλαίομαι,</TextUnit>
    <TextUnit id="157" loc="157">λουτρὰ πανύσταθ' ὑδρανάμενον χροὶ̈</TextUnit>
    <TextUnit id="158" loc="158">κοίτᾳ ἐν οἰκτροτάτᾳ θανάτου.</TextUnit>
    <TextUnit id="159" loc="159">ἰώ μοι, ἰώ μοι</TextUnit>
    <TextUnit id="160" loc="160">πικρᾶς μὲν πελέκεως τομᾶς</TextUnit>
    <TextUnit id="161" loc="161">σᾶς, πάτερ, πικρᾶς δ' ἐκ</TextUnit>
    <TextUnit id="162" loc="162">Τροί̈ας ὁδίου βουλᾶς:</TextUnit>
    <TextUnit id="163" loc="163">οὐ μίτραισι γυνή σε</TextUnit>
    <TextUnit id="164" loc="164">δέξατ' οὐδ' ἐπὶ στεφάνοις,</TextUnit>
    <TextUnit id="165" loc="165">ξίφεσι δ' ἀμφιτόμοις λυγρὰν</TextUnit>
    <TextUnit id="166" loc="165">Αἰγίσθου λώβαν θεμένα</TextUnit>
    <TextUnit id="167" loc="166">δόλιον ἔσχεν ἀκοίταν.</TextUnit>
    <TextUnit id="168" loc="167">̓Αγαμέμνονος ὦ κόρα,</TextUnit>
    <TextUnit id="169" loc="168">ἤλυθον, ̓Ηλέκτρα, ποτὶ</TextUnit>
    <TextUnit id="170" loc="169">σὰν ἀγρότειραν αὐλάν.</TextUnit>
    <TextUnit id="171" loc="170">ἔμολέ τις ἔμολεν γαλακτοπότας ἀνὴρ</TextUnit>
    <TextUnit id="172" loc="170">Μυκηναῖος ὀρειβάτας:</TextUnit>
    <TextUnit id="173" loc="171">ἀγγέλλει δ' ὅτι νῦν τριταί-</TextUnit>
    <TextUnit id="174" loc="172">αν καρύσσουσιν θυσίαν</TextUnit>
    <TextUnit id="175" loc="173">̓Αργεῖοι, πᾶσαι δὲ παρ' ̔́Η-</TextUnit>
    <TextUnit id="176" loc="174">ραν μέλλουσιν παρθενικαὶ στείχειν.</TextUnit>
    <TextUnit id="177" loc="175">οὐκ ἐπ' ἀγλαί̈αις, φίλαι,</TextUnit>
    <TextUnit id="178" loc="176">θυμὸν οὐδ' ἐπὶ χρυσέοις</TextUnit>
    <TextUnit id="179" loc="177">ὅρμοις ἐκπεπόταμαι</TextUnit>
    <TextUnit id="180" loc="178">τάλαιν', οὐδ' ἱστᾶσα χοροὺς</TextUnit>
    <TextUnit id="181" loc="179">̓Αργείαις ἅμα νύμφαις</TextUnit>
    <TextUnit id="182" loc="180">εἱλικτὸν κρούσω πόδ' ἐμόν.</TextUnit>
    <TextUnit id="183" loc="181">δάκρυσι νυχεύ-</TextUnit>
    <TextUnit id="184" loc="182">ω, δακρύων δέ μοι μέλει</TextUnit>
    <TextUnit id="185" loc="183">δειλαίᾳ τὸ κατ' ἦμαρ.</TextUnit>
    <TextUnit id="186" loc="184">σκέψαι μου πιναρὰν κόμαν</TextUnit>
    <TextUnit id="187" loc="185">καὶ τρύχη τάδ' ἐμῶν πέπλων,</TextUnit>
    <TextUnit id="188" loc="186">εἰ πρέποντ' ̓Αγαμέμνονος</TextUnit>
    <TextUnit id="189" loc="187">κούρᾳ 'σται βασιλείᾳ</TextUnit>
    <TextUnit id="190" loc="188">τᾷ Τροίᾳ θ', ἃ 'μοῦ πατέρος</TextUnit>
    <TextUnit id="191" loc="189">μέμναταί ποθ' ἁλοῦσα.</TextUnit>
    <TextUnit id="192" loc="190">μεγάλα θεός: ἀλλ' ἴθι,</TextUnit>
    <TextUnit id="193" loc="191">καὶ παρ' ἐμοῦ χρῆσαι πολύ-</TextUnit>
    <TextUnit id="194" loc="192">πηνα φάρεα δῦναι,</TextUnit>
    <TextUnit id="195" loc="193">χρύσεά τε — χαρίσαι — προσθήματ' ἀγλαί̈ας.</TextUnit>
    <TextUnit id="196" loc="194">δοκεῖς τοῖσι σοῖς δακρύοις</TextUnit>
    <TextUnit id="197" loc="195">μὴ τιμῶσα θεούς, κρατή-</TextUnit>
    <TextUnit id="198" loc="195">σειν ἐχθρῶν; οὔτοι στοναχαῖς,</TextUnit>
    <TextUnit id="199" loc="196">ἀλλ' εὐχαῖσι θεοὺς σεβί-</TextUnit>
    <TextUnit id="200" loc="197">ζους' ἕξεις εὐαμερίαν, ὦ παῖ.</TextUnit>
    <TextUnit id="201" loc="198">οὐδεὶς θεῶν ἐνοπᾶς κλύει</TextUnit>
    <TextUnit id="202" loc="199">τᾶς δυσδαίμονος, οὐ παλαι-</TextUnit>
    <TextUnit id="203" loc="200">ῶν πατρὸς σφαγιασμῶν.</TextUnit>
    <TextUnit id="204" loc="201">οἴμοι τοῦ καταφθιμένου</TextUnit>
    <TextUnit id="205" loc="202">τοῦ τε ζῶντος ἀλάτα,</TextUnit>
    <TextUnit id="206" loc="203">ὅς που γᾶν ἄλλαν κατέχει,</TextUnit>
    <TextUnit id="207" loc="204">μέλεος ἀλαί-</TextUnit>
    <TextUnit id="208" loc="205">νων ποτὶ θῆσσαν ἑστίαν,</TextUnit>
    <TextUnit id="209" loc="206">τοῦ κλεινοῦ πατρὸς ἐκφύς.</TextUnit>
    <TextUnit id="210" loc="207">αὐτὰ δ' ἐν χερνῆσι δόμοις</TextUnit>
    <TextUnit id="211" loc="208">ναίω ψυχὰν τακομένα</TextUnit>
    <TextUnit id="212" loc="209">δωμάτων πατρίων φυγάς,</TextUnit>
    <TextUnit id="213" loc="210">οὐρείας ἀν' ἐρίπνας.</TextUnit>
    <TextUnit id="214" loc="211">μάτηρ δ' ἐν λέκτροις φονίοις</TextUnit>
    <TextUnit id="215" loc="212">ἄλλῳ σύγγαμος οἰκεῖ.</TextUnit>
    <TextUnit id="216" loc="213">πολλῶν κακῶν ̔́Ελλησιν αἰτίαν ἔχει</TextUnit>
    <TextUnit id="217" loc="214">σῆς μητρὸς ̔Ελένη σύγγονος δόμοις τε σοῖς.</TextUnit>
    <TextUnit id="218" loc="215">οἴμοι, γυναῖκες, ἐξέβην θρηνημάτων.</TextUnit>
    <TextUnit id="219" loc="216">ξένοι τινὲς παρ' οἶκον οἵδ' ἐφεστίους</TextUnit>
    <TextUnit id="220" loc="217">εὐνὰς ἔχοντες ἐξανίστανται λόχου:</TextUnit>
    <TextUnit id="221" loc="218">φυγῇ σὺ μὲν κατ' οἶμον, ἐς δόμους δ' ἐγὼ</TextUnit>
    <TextUnit id="222" loc="219">φῶτας κακούργους ἐξαλύξωμεν ποδί.</TextUnit>
    <TextUnit id="223" loc="220">μέν', ὦ τάλαινα: μὴ τρέσῃς ἐμὴν χέρα.</TextUnit>
    <TextUnit id="224" loc="221">ὦ Φοῖβ' ̓́Απολλον: προσπίτνω σε μὴ θανεῖν.</TextUnit>
    <TextUnit id="225" loc="222">ἄλλους κτάνοιμι μᾶλλον ἐχθίους σέθεν.</TextUnit>
    <TextUnit id="226" loc="223">ἄπελθε, μὴ ψαῦ' ὧν σε μὴ ψαύειν χρεών.</TextUnit>
    <TextUnit id="227" loc="224">οὐκ ἔσθ' ὅτου θίγοιμ' ἂν ἐνδικώτερον.</TextUnit>
    <TextUnit id="228" loc="225">καὶ πῶς ξιφήρης πρὸς δόμοις λοχᾷς ἐμοῖς;</TextUnit>
    <TextUnit id="229" loc="226">μείνας' ἄκουσον, καὶ τάχ' οὐκ ἄλλως ἐρεῖς.</TextUnit>
    <TextUnit id="230" loc="227">ἕστηκα: πάντως δ' εἰμὶ σή: κρείσσων γὰρ εἶ.</TextUnit>
    <TextUnit id="231" loc="228">ἥκω φέρων σοι σοῦ κασιγνήτου λόγους.</TextUnit>
    <TextUnit id="232" loc="229">ὦ φίλτατ', ἆρα ζῶντος ἢ τεθνηκότος;</TextUnit>
    <TextUnit id="233" loc="230">ζῇ: πρῶτα γάρ σοι τἀγάθ' ἀγγέλλειν θέλω.</TextUnit>
    <TextUnit id="234" loc="231">εὐδαιμονοίης, μισθὸν ἡδίστων λόγων.</TextUnit>
    <TextUnit id="235" loc="232">κοινῇ δίδωμι τοῦτο νῷν ἀμφοῖν ἔχειν.</TextUnit>
    <TextUnit id="236" loc="233">ποῦ γῆς ὁ τλήμων τλήμονας φυγὰς ἔχων;</TextUnit>
    <TextUnit id="237" loc="234">οὐχ ἕνα νομίζων φθείρεται πόλεως νόμον.</TextUnit>
    <TextUnit id="238" loc="235">οὔ που σπανίζων τοῦ καθ' ἡμέραν βίου;</TextUnit>
    <TextUnit id="239" loc="236">ἔχει μέν, ἀσθενὴς δὲ δὴ φεύγων ἀνήρ.</TextUnit>
    <TextUnit id="240" loc="237">λόγον δὲ δὴ τίν' ἦλθες ἐκ κείνου φέρων;</TextUnit>
    <TextUnit id="241" loc="238">εἰ ζῇς, ὅπως τε ζῶσα συμφορᾶς ἔχεις.</TextUnit>
    <TextUnit id="242" loc="239">οὐκοῦν ὁρᾷς μου πρῶτον ὡς ξηρὸν δέμας.</TextUnit>
    <TextUnit id="243" loc="240">λύπαις γε συντετηκός, ὥστε με στένειν.</TextUnit>
    <TextUnit id="244" loc="241">καὶ κρᾶτα πλόκαμόν τ' ἐσκυθισμένον ξυρῷ.</TextUnit>
    <TextUnit id="245" loc="242">δάκνει ς' ἀδελφὸς ὅ τε θανὼν ἴσως πατήρ.</TextUnit>
    <TextUnit id="246" loc="243">οἴμοι, τί γάρ μοι τῶνδέ γ' ἐστὶ φίλτερον;</TextUnit>
    <TextUnit id="247" loc="244">φεῦ φεῦ: τί δαὶ σὺ σῷ κασιγνήτῳ, δοκεῖς;</TextUnit>
    <TextUnit id="248" loc="245">ἀπὼν ἐκεῖνος, οὐ παρὼν ἡμῖν φίλος.</TextUnit>
    <TextUnit id="249" loc="246">ἐκ τοῦ δὲ ναίεις ἐνθάδ' ἄστεως ἑκάς;</TextUnit>
    <TextUnit id="250" loc="247">ἐγημάμεσθ', ὦ ξεῖνε, θανάσιμον γάμον.</TextUnit>
    <TextUnit id="251" loc="248">ᾤμωξ' ἀδελφὸν σόν. Μυκηναίων τίνι;</TextUnit>
    <TextUnit id="252" loc="249">οὐχ ᾧ πατήρ μ' ἤλπιζεν ἐκδώσειν ποτέ.</TextUnit>
    <TextUnit id="253" loc="250">εἴφ', ὡς ἀκούσας σῷ κασιγνήτῳ λέγω.</TextUnit>
    <TextUnit id="254" loc="251">ἐν τοῖσδ' ἐκείνου τηλορὸς ναίω δόμοις.</TextUnit>
    <TextUnit id="255" loc="252">σκαφεύς τις ἢ βουφορβὸς ἄξιος δόμων.</TextUnit>
    <TextUnit id="256" loc="253">πένης ἀνὴρ γενναῖος ἔς τ' ἔμ' εὐσεβής.</TextUnit>
    <TextUnit id="257" loc="254">ἡ δ' εὐσέβεια τίς πρόσεστι σῷ πόσει;</TextUnit>
    <TextUnit id="258" loc="255">οὐπώποτ' εὐνῆς τῆς ἐμῆς ἔτλη θιγεῖν.</TextUnit>
    <TextUnit id="259" loc="256">ἅγνευμ' ἔχων τι θεῖον ἤ ς' ἀπαξιῶν;</TextUnit>
    <TextUnit id="260" loc="257">γονέας ὑβρίζειν τοὺς ἐμοὺς οὐκ ἠξίου.</TextUnit>
    <TextUnit id="261" loc="258">καὶ πῶς γάμον τοιοῦτον οὐχ ἥσθη λαβών;</TextUnit>
    <TextUnit id="262" loc="259">οὐ κύριον τὸν δόντα μ' ἡγεῖται, ξένε.</TextUnit>
    <TextUnit id="263" loc="260">ξυνῆκ': ̓Ορέστῃ μή ποτ' ἐκτείσῃ δίκην.</TextUnit>
    <TextUnit id="264" loc="261">τοῦτ' αὐτὸ ταρβῶν, πρὸς δὲ καὶ σώφρων ἔφυ.</TextUnit>
    <TextUnit id="265" loc="262">φεῦ:</TextUnit>
    <TextUnit id="266" loc="263">γενναῖον ἄνδρ' ἔλεξας, εὖ τε δραστέον.</TextUnit>
    <TextUnit id="267" loc="264">εἰ δή ποθ' ἥξει γ' ἐς δόμους ὁ νῦν ἀπών.</TextUnit>
    <TextUnit id="268" loc="265">μήτηρ δέ ς' ἡ τεκοῦσα ταῦτ' ἠνέσχετο;</TextUnit>
    <TextUnit id="269" loc="265">γυναῖκες ἀνδρῶν, ὦ ξέν', οὐ παίδων φίλαι.</TextUnit>
    <TextUnit id="270" loc="266">τίνος δέ ς' οὕνεχ' ὕβρις' Αἴγισθος τάδε;</TextUnit>
    <TextUnit id="271" loc="267">τεκεῖν μ' ἐβούλετ' ἀσθενῆ, τοιῷδε δούς.</TextUnit>
    <TextUnit id="272" loc="268">ὡς δῆθε παῖδας μὴ τέκοις ποινάτορας;</TextUnit>
    <TextUnit id="273" loc="269">τοιαῦτ' ἐβούλευς': ὧν ἐμοὶ δοίη δίκην.</TextUnit>
    <TextUnit id="274" loc="270">οἶδεν δέ ς' οὖσαν παρθένον μητρὸς πόσις;</TextUnit>
    <TextUnit id="275" loc="271">οὐκ οἶδε: σιγῇ τοῦθ' ὑφαιρούμεσθά νιν.</TextUnit>
    <TextUnit id="276" loc="272">αἵδ' οὖν φίλαι σοι τούσδ' ἀκούουσιν λόγους;</TextUnit>
    <TextUnit id="277" loc="273">ὥστε στέγειν γε τἀμὰ καὶ ς' ἔπη καλῶς.</TextUnit>
    <TextUnit id="278" loc="274">τί δῆτ' ̓Ορέστης πρὸς τόδ', ̓́Αργος ἢν μόλῃ;</TextUnit>
    <TextUnit id="279" loc="275">ἤρου τόδ'; αἰσχρόν γ' εἶπας: οὐ γὰρ νῦν ἀκμή;</TextUnit>
    <TextUnit id="280" loc="276">ἐλθὼν δὲ δὴ πῶς φονέας ἂν κτάνοι πατρός;</TextUnit>
    <TextUnit id="281" loc="277">τολμῶν ὑπ' ἐχθρῶν οἷ' ἐτολμήθη πατήρ.</TextUnit>
    <TextUnit id="282" loc="278">ἦ καὶ μετ' αὐτοῦ μητέρ' ἂν τλαίης κτανεῖν;</TextUnit>
    <TextUnit id="283" loc="279">ταὐτῷ γε πελέκει τῷ πατὴρ ἀπώλετο.</TextUnit>
    <TextUnit id="284" loc="280">λέγω τάδ' αὐτῷ, καὶ βέβαια τἀπὸ σοῦ;</TextUnit>
    <TextUnit id="285" loc="281">θάνοιμι μητρὸς αἷμ' ἐπισφάξας' ἐμῆς.</TextUnit>
    <TextUnit id="286" loc="282">φεῦ:</TextUnit>
    <TextUnit id="287" loc="283">εἴθ' ἦν ̓Ορέστης πλησίον κλύων τάδε.</TextUnit>
    <TextUnit id="288" loc="284">ἀλλ', ὦ ξέν', οὐ γνοίην ἂν εἰσιδοῦσά νιν.</TextUnit>
    <TextUnit id="289" loc="285">νέα γάρ, οὐδὲν θαῦμ', ἀπεζεύχθης νέου.</TextUnit>
    <TextUnit id="290" loc="285">εἷς ἂν μόνος νιν τῶν ἐμῶν γνοίη φίλων.</TextUnit>
    <TextUnit id="291" loc="286">ἆρ' ὃν λέγουσιν αὐτὸν ἐκκλέψαι φόνου;</TextUnit>
    <TextUnit id="292" loc="287">πατρός γε παιδαγωγὸς ἀρχαῖος γέρων.</TextUnit>
    <TextUnit id="293" loc="288">ὁ κατθανὼν δὲ σὸς πατὴρ τύμβου κυρεῖ;</TextUnit>
    <TextUnit id="294" loc="289">ἔκυρσεν ὡς ἔκυρσεν, ἐκβληθεὶς δόμων.</TextUnit>
    <TextUnit id="295" loc="290">οἴμοι, τόδ' οἷον εἶπας: — αἴσθησις γὰρ οὖν</TextUnit>
    <TextUnit id="296" loc="291">κἀκ τῶν θυραίων πημάτων δάκνει βροτούς.</TextUnit>
    <TextUnit id="297" loc="292">λέξον δ', ἵν' εἰδὼς σῷ κασιγνήτῳ φέρω</TextUnit>
    <TextUnit id="298" loc="293">λόγους ἀτερπεῖς, ἀλλ' ἀναγκαίους κλύειν.</TextUnit>
    <TextUnit id="299" loc="294">ἔνεστι δ' οἶκτος ἀμαθίᾳ μὲν οὐδαμοῦ,</TextUnit>
    <TextUnit id="300" loc="295">σοφοῖσι δ' ἀνδρῶν: καὶ γὰρ οὐδ' ἀζήμιον</TextUnit>
    <TextUnit id="301" loc="296">γνώμην ἐνεῖναι τοῖς σοφοῖς λίαν σοφήν.</TextUnit>
    <TextUnit id="302" loc="297">κἀγὼ τὸν αὐτὸν τῷδ' ἔρον ψυχῆς ἔχω.</TextUnit>
    <TextUnit id="303" loc="298">πρόσω γὰρ ἄστεως οὖσα τἀν πόλει κακὰ</TextUnit>
    <TextUnit id="304" loc="299">οὐκ οἶδα, νῦν δὲ βούλομαι κἀγὼ μαθεῖν.</TextUnit>
    <TextUnit id="305" loc="300">λέγοιμ' ἄν, εἰ χρή — χρὴ δὲ πρὸς φίλον λέγειν —</TextUnit>
    <TextUnit id="306" loc="301">τύχας βαρείας τὰς ἐμὰς κἀμοῦ πατρός.</TextUnit>
    <TextUnit id="307" loc="302">ἐπεὶ δὲ κινεῖς μῦθον, ἱκετεύω, ξένε,</TextUnit>
    <TextUnit id="308" loc="303">ἄγγελλ' ̓Ορέστῃ τἀμὰ καὶ κείνου κακά,</TextUnit>
    <TextUnit id="309" loc="304">πρῶτον μὲν οἵοις ἐν πέπλοις αὐλίζομαι,</TextUnit>
    <TextUnit id="310" loc="305">πίνῳ θ' ὅσῳ βέβριθ', ὑπὸ στέγαισί τε</TextUnit>
    <TextUnit id="311" loc="306">οἵαισι ναίω βασιλικῶν ἐκ δωμάτων,</TextUnit>
    <TextUnit id="312" loc="307">αὐτὴ μὲν ἐκμοχθοῦσα κερκίσιν πέπλους,</TextUnit>
    <TextUnit id="313" loc="308">ἢ γυμνὸν ἕξω σῶμα κἀστερήσομαι,</TextUnit>
    <TextUnit id="314" loc="309">αὐτὴ δὲ πηγὰς ποταμίους φορουμένη,</TextUnit>
    <TextUnit id="315" loc="310">ἀνέορτος ἱερῶν καὶ χορῶν τητωμένη.</TextUnit>
    <TextUnit id="316" loc="311">ἀναίνομαι γυναῖκας οὖσα παρθένος,</TextUnit>
    <TextUnit id="317" loc="312">ἀναίνομαι δὲ Κάστορ', ᾧ πρὶν ἐς θεοὺς</TextUnit>
    <TextUnit id="318" loc="313">ἐλθεῖν ἔμ' ἐμνήστευον, οὖσαν ἐγγενῆ.</TextUnit>
    <TextUnit id="319" loc="314">μήτηρ δ' ἐμὴ Φρυγίοισιν ἐν σκυλεύμασιν</TextUnit>
    <TextUnit id="320" loc="315">θρόνῳ κάθηται, πρὸς δ' ἕδραισιν ̓Ασίδες</TextUnit>
    <TextUnit id="321" loc="316">δμωαὶ στατίζους', ἃς ἔπερς' ἐμὸς πατήρ,</TextUnit>
    <TextUnit id="322" loc="317">̓Ιδαῖα φάρη χρυσέαις ἐζευγμέναι</TextUnit>
    <TextUnit id="323" loc="318">πόρπαισιν. αἷμα δ' ἔτι πατρὸς κατὰ στέγας</TextUnit>
    <TextUnit id="324" loc="319">μέλαν σέσηπεν, ὃς δ' ἐκεῖνον ἔκτανεν,</TextUnit>
    <TextUnit id="325" loc="320">ἐς ταὐτὰ βαίνων ἅρματ' ἐκφοιτᾷ πατρί,</TextUnit>
    <TextUnit id="326" loc="321">καὶ σκῆπτρ' ἐν οἷς ̔́Ελλησιν ἐστρατηλάτει</TextUnit>
    <TextUnit id="327" loc="322">μιαιφόνοισι χερσὶ γαυροῦται λαβών.</TextUnit>
    <TextUnit id="328" loc="323">̓Αγαμέμνονος δὲ τύμβος ἠτιμασμένος</TextUnit>
    <TextUnit id="329" loc="324">οὔπω χοάς ποτ' οὐδὲ κλῶνα μυρσίνης</TextUnit>
    <TextUnit id="330" loc="325">ἔλαβε, πυρὰ δὲ χέρσος ἀγλαϊσμάτων.</TextUnit>
    <TextUnit id="331" loc="326">μέθῃ δὲ βρεχθεὶς τῆς ἐμῆς μητρὸς πόσις</TextUnit>
    <TextUnit id="332" loc="327">ὁ κλεινός, ὡς λέγουσιν, ἐνθρῴσκει τάφῳ</TextUnit>
    <TextUnit id="333" loc="328">πέτροις τε λεύει μνῆμα λάινον πατρός,</TextUnit>
    <TextUnit id="334" loc="329">καὶ τοῦτο τολμᾷ τοὔπος εἰς ἡμᾶς λέγειν:</TextUnit>
    <TextUnit id="335" loc="330">ποῦ παῖς ̓Ορέστης; ἆρά σοι τύμβῳ καλῶς</TextUnit>
    <TextUnit id="336" loc="331">παρὼν ἀμύνει; — ταῦτ' ἀπὼν ὑβρίζεται.</TextUnit>
    <TextUnit id="337" loc="332">ἀλλ', ὦ ξέν', ἱκετεύω ς', ἀπάγγειλον τάδε.</TextUnit>
    <TextUnit id="338" loc="333">πολλοὶ δ' ἐπιστέλλουσιν, ἑρμηνεὺς δ' ἐγώ,</TextUnit>
    <TextUnit id="339" loc="334">αἱ χεῖρες ἡ γλῶσς' ἡ ταλαίπωρός τε φρήν,</TextUnit>
    <TextUnit id="340" loc="335">κάρα τ' ἐμὸν ξυρῆκες, ὅ τ' ἐκεῖνον τεκών.</TextUnit>
    <TextUnit id="341" loc="336">αἰσχρὸν γάρ, εἰ πατὴρ μὲν ἐξεῖλεν Φρύγας,</TextUnit>
    <TextUnit id="342" loc="337">ὁ δ' ἄνδρ' ἕν' εἷς ὢν οὐ δυνήσεται κτανεῖν,</TextUnit>
    <TextUnit id="343" loc="338">νέος πεφυκὼς κἀξ ἀμείνονος πατρός.</TextUnit>
    <TextUnit id="344" loc="339">καὶ μὴν δέδορκα τόνδε, σὸν λέγω πόσιν,</TextUnit>
    <TextUnit id="345" loc="340">λήξαντα μόχθου πρὸς δόμους ὡρμημένον.</TextUnit>
    <TextUnit id="346" loc="341">ἔα: τίνας τούσδ' ἐν πύλαις ὁρῶ ξένους;</TextUnit>
    <TextUnit id="347" loc="342">τίνος δ' ἕκατι τάσδ' ἐπ' ἀγραύλους πύλας</TextUnit>
    <TextUnit id="348" loc="343">προσῆλθον; ἦ 'μοῦ δεόμενοι; γυναικί τοι</TextUnit>
    <TextUnit id="349" loc="344">αἰσχρὸν μετ' ἀνδρῶν ἑστάναι νεανιῶν.</TextUnit>
    <TextUnit id="350" loc="345">ὦ φίλτατ', εἰς ὕποπτα μὴ μόλῃς ἐμοί:</TextUnit>
    <TextUnit id="351" loc="346">τὸν ὄντα δ' εἴσῃ μῦθον: οἵδε γὰρ ξένοι</TextUnit>
    <TextUnit id="352" loc="347">ἥκους' ̓Ορέστου πρός με κήρυκες λόγων.</TextUnit>
    <TextUnit id="353" loc="348">ἀλλ', ὦ ξένοι, σύγγνωτε τοῖς εἰρημένοις.</TextUnit>
    <TextUnit id="354" loc="349">τί φασίν; ἁνὴρ ἔστι καὶ λεύσσει φάος;</TextUnit>
    <TextUnit id="355" loc="350">ἔστιν λόγῳ γοῦν, φασὶ δ' οὐκ ἄπιστ' ἐμοί.</TextUnit>
    <TextUnit id="356" loc="351">ἦ καί τι πατρὸς σῶν τε μέμνηται κακῶν;</TextUnit>
    <TextUnit id="357" loc="352">ἐν ἐλπίσιν ταῦτ': ἀσθενὴς φεύγων ἀνήρ.</TextUnit>
    <TextUnit id="358" loc="353">ἦλθον δ' ̓Ορέστου τίν' ἀγορεύοντες λόγον;</TextUnit>
    <TextUnit id="359" loc="354">σκοποὺς ἔπεμψε τούσδε τῶν ἐμῶν κακῶν.</TextUnit>
    <TextUnit id="360" loc="355">οὐκοῦν τὰ μὲν λεύσσουσι, τὰ δὲ σύ που λέγεις.</TextUnit>
    <TextUnit id="361" loc="356">ἴσασιν, οὐδὲν τῶνδ' ἔχουσιν ἐνδεές.</TextUnit>
    <TextUnit id="362" loc="357">οὐκοῦν πάλαι χρῆν τοῖσδ' ἀνεπτύχθαι πύλας;</TextUnit>
    <TextUnit id="363" loc="358">χωρεῖτ' ἐς οἴκους: ἀντὶ γὰρ χρηστῶν λόγων</TextUnit>
    <TextUnit id="364" loc="359">ξενίων κυρήσεθ', οἷ' ἐμὸς κεύθει δόμος.</TextUnit>
    <TextUnit id="365" loc="360">αἴρεσθ', ὀπαδοί, τῶνδ' ἔσω τεύχη δόμων.</TextUnit>
    <TextUnit id="366" loc="361">καὶ μηδὲν ἀντείπητε, παρὰ φίλου φίλοι</TextUnit>
    <TextUnit id="367" loc="362">μολόντες ἀνδρός: καὶ γὰρ εἰ πένης ἔφυν,</TextUnit>
    <TextUnit id="368" loc="363">οὔτοι τό γ' ἦθος δυσγενὲς παρέξομαι.</TextUnit>
    <TextUnit id="369" loc="364">πρὸς θεῶν, ὅδ' ἁνὴρ ὃς συνεκκλέπτει γάμους</TextUnit>
    <TextUnit id="370" loc="365">τοὺς σούς, ̓Ορέστην οὐ καταισχύνειν θέλων;</TextUnit>
    <TextUnit id="371" loc="366">οὗτος κέκληται πόσις ἐμὸς τῆς ἀθλίας.</TextUnit>
    <TextUnit id="372" loc="367">φεῦ:</TextUnit>
    <TextUnit id="373" loc="368">οὐκ ἔστ' ἀκριβὲς οὐδὲν εἰς εὐανδρίαν:</TextUnit>
    <TextUnit id="374" loc="369">ἔχουσι γὰρ ταραγμὸν αἱ φύσεις βροτῶν.</TextUnit>
    <TextUnit id="375" loc="370">ἤδη γὰρ εἶδον ἄνδρα γενναίου πατρὸς</TextUnit>
    <TextUnit id="376" loc="370">τὸ μηδὲν ὄντα, χρηστά τ' ἐκ κακῶν τέκνα,</TextUnit>
    <TextUnit id="377" loc="371">λιμόν τ' ἐν ἀνδρὸς πλουσίου φρονήματι,</TextUnit>
    <TextUnit id="378" loc="372">γνώμην τε μεγάλην ἐν πένητι σώματι.</TextUnit>
    <TextUnit id="379" loc="373">πῶς οὖν τις αὐτὰ διαλαβὼν ὀρθῶς κρινεῖ;</TextUnit>
    <TextUnit id="380" loc="374">πλούτῳ; πονηρῷ τἄρα χρήσεται κριτῇ.</TextUnit>
    <TextUnit id="381" loc="375">ἢ τοῖς ἔχουσι μηδέν; ἀλλ' ἔχει νόσον</TextUnit>
    <TextUnit id="382" loc="376">πενία, διδάσκει δ' ἄνδρα τῇ χρείᾳ κακόν.</TextUnit>
    <TextUnit id="383" loc="377">ἀλλ' εἰς ὅπλ' ἔλθω; τίς δὲ πρὸς λόγχην βλέπων</TextUnit>
    <TextUnit id="384" loc="378">μάρτυς γένοιτ' ἂν ὅστις ἐστὶν ἁγαθός;</TextUnit>
    <TextUnit id="385" loc="379">κράτιστον εἰκῇ ταῦτ' ἐᾶν ἀφειμένα.</TextUnit>
    <TextUnit id="386" loc="380">οὗτος γὰρ ἁνὴρ οὔτ' ἐν ̓Αργείοις μέγας</TextUnit>
    <TextUnit id="387" loc="381">οὔτ' αὖ δοκήσει δωμάτων ὠγκωμένος,</TextUnit>
    <TextUnit id="388" loc="382">ἐν τοῖς δὲ πολλοῖς ὤν, ἄριστος ηὑρέθη.</TextUnit>
    <TextUnit id="389" loc="383">οὐ μὴ ἀφρονήσεθ', οἳ κενῶν δοξασμάτων</TextUnit>
    <TextUnit id="390" loc="384">πλήρεις πλανᾶσθε, τῇ δ' ὁμιλίᾳ βροτοὺς</TextUnit>
    <TextUnit id="391" loc="385">κρινεῖτε καὶ τοῖς ἤθεσιν τοὺς εὐγενεῖς;</TextUnit>
    <TextUnit id="392" loc="386">οἱ γὰρ τοιοῦτοι καὶ πόλεις οἰκοῦσιν εὖ</TextUnit>
    <TextUnit id="393" loc="387">καὶ δώμαθ': αἱ δὲ σάρκες αἱ κεναὶ φρενῶν</TextUnit>
    <TextUnit id="394" loc="388">ἀγάλματ' ἀγορᾶς εἰσιν. οὐδὲ γὰρ δόρυ</TextUnit>
    <TextUnit id="395" loc="389">μᾶλλον βραχίων σθεναρὸς ἀσθενοῦς μένει:</TextUnit>
    <TextUnit id="396" loc="390">ἐν τῇ φύσει δὲ τοῦτο κἀν εὐψυχίᾳ.</TextUnit>
    <TextUnit id="397" loc="391">ἀλλ' — ἄξιος γὰρ ὅ τε παρὼν ὅ τ' οὐ παρὼν</TextUnit>
    <TextUnit id="398" loc="392">̓Αγαμέμνονος παῖς, οὗπερ οὕνεχ' ἥκομεν —</TextUnit>
    <TextUnit id="399" loc="393">δεξώμεθ' οἴκων καταλύσεις. χωρεῖν χρεών,</TextUnit>
    <TextUnit id="400" loc="394">δμῶες, δόμων τῶνδ' ἐντός. ὡς ἐμοὶ πένης</TextUnit>
    <TextUnit id="401" loc="395">εἴη πρόθυμος πλουσίου μᾶλλον ξένος.</TextUnit>
    <TextUnit id="402" loc="396">αἰνῶ μὲν οὖν τοῦδ' ἀνδρὸς ἐσδοχὰς δόμων,</TextUnit>
    <TextUnit id="403" loc="397">ἐβουλόμην δ' ἄν, εἰ κασίγνητός με σὸς</TextUnit>
    <TextUnit id="404" loc="398">ἐς εὐτυχοῦντας ἦγεν εὐτυχῶν δόμους.</TextUnit>
    <TextUnit id="405" loc="399">ἴσως δ' ἂν ἔλθοι: Λοξίου γὰρ ἔμπεδοι</TextUnit>
    <TextUnit id="406" loc="400">χρησμοί, βροτῶν δὲ μαντικὴν χαίρειν ἐῶ.</TextUnit>
    <TextUnit id="407" loc="401">νῦν ἢ πάροιθεν μᾶλλον, ̓Ηλέκτρα, χαρᾷ</TextUnit>
    <TextUnit id="408" loc="402">θερμαινόμεσθα καρδίαν: ἴσως γὰρ ἂν</TextUnit>
    <TextUnit id="409" loc="403">μόλις προβαίνους' ἡ τύχη σταίη καλῶς.</TextUnit>
    <TextUnit id="410" loc="404">ὦ τλῆμον, εἰδὼς δωμάτων χρείαν σέθεν</TextUnit>
    <TextUnit id="411" loc="405">τί τούσδ' ἐδέξω μείζονας σαυτοῦ ξένους;</TextUnit>
    <TextUnit id="412" loc="406">τί δ'; εἴπερ εἰσὶν ὡς δοκοῦσιν εὐγενεῖς,</TextUnit>
    <TextUnit id="413" loc="407">οὐκ ἔν τε μικροῖς ἔν τε μὴ στέρξους' ὁμῶς;</TextUnit>
    <TextUnit id="414" loc="408">ἐπεί νυν ἐξήμαρτες ἐν σμικροῖσιν ὤν,</TextUnit>
    <TextUnit id="415" loc="409">ἔλθ' ὡς παλαιὸν τροφὸν ἐμοῦ φίλον πατρός,</TextUnit>
    <TextUnit id="416" loc="410">ὃς ἀμφὶ ποταμὸν Τάναον ̓Αργείας ὅρους</TextUnit>
    <TextUnit id="417" loc="411">τέμνοντα γαίας Σπαρτιάτιδός τε γῆς</TextUnit>
    <TextUnit id="418" loc="412">ποίμναις ὁμαρτεῖ πόλεος ἐκβεβλημένος:</TextUnit>
    <TextUnit id="419" loc="413">κέλευε δ' αὐτὸν τῶνδ' ἐμοὐσαφιγμένων</TextUnit>
    <TextUnit id="420" loc="414">ἐλθεῖν, ξένων τ' ἐς δαῖτα πορσῦναί τινα.</TextUnit>
    <TextUnit id="421" loc="415">ἡσθήσεταί τοι καὶ προσεύξεται θεοῖς,</TextUnit>
    <TextUnit id="422" loc="416">ζῶντ' εἰσακούσας παῖδ' ὃν ἐκσῴζει ποτέ.</TextUnit>
    <TextUnit id="423" loc="417">οὐ γὰρ πατρῴων ἐκ δόμων μητρὸς πάρα</TextUnit>
    <TextUnit id="424" loc="418">λάβοιμεν ἄν τι: πικρὰ δ' ἀγγείλαιμεν ἄν,</TextUnit>
    <TextUnit id="425" loc="419">εἰ ζῶντ' ̓Ορέστην ἡ τάλαιν' αἴσθοιτ' ἔτι.</TextUnit>
    <TextUnit id="426" loc="420">ἀλλ', εἰ δοκεῖ σοι, τούσδ' ἀπαγγελῶ λόγους</TextUnit>
    <TextUnit id="427" loc="421">γέροντι: χώρει δ' ἐς δόμους ὅσον τάχος</TextUnit>
    <TextUnit id="428" loc="422">καὶ τἄνδον ἐξάρτυε. πολλά τοι γυνὴ</TextUnit>
    <TextUnit id="429" loc="423">χρῄζους' ἂν εὕροι δαιτὶ προσφορήματα.</TextUnit>
    <TextUnit id="430" loc="424">ἔστιν δὲ δὴ τοσαῦτά γ' ἐν δόμοις ἔτι,</TextUnit>
    <TextUnit id="431" loc="425">ὥσθ' ἕν γ' ἐπ' ἦμαρ τούσδε πληρῶσαι βορᾶς.</TextUnit>
    <TextUnit id="432" loc="426">ἐν τοῖς τοιούτοις δ' ἡνίκ' ἂν γνώμης πέσω,</TextUnit>
    <TextUnit id="433" loc="427">σκοπῶ τὰ χρήμαθ' ὡς ἔχει μέγα σθένος,</TextUnit>
    <TextUnit id="434" loc="428">ξένοις τε δοῦναι σῶμά τ' ἐς νόσους πεσὸν</TextUnit>
    <TextUnit id="435" loc="429">δαπάναισι σῷσαι: τῆς δ' ἐφ' ἡμέραν βορᾶς</TextUnit>
    <TextUnit id="436" loc="430">ἐς σμικρὸν ἥκει: πᾶς γὰρ ἐμπλησθεὶς ἀνὴρ</TextUnit>
    <TextUnit id="437" loc="431">ὁ πλούσιός τε χὡ πένης ἴσον φέρει.</TextUnit>
    <TextUnit id="438" loc="432">κλειναὶ νᾶες, αἵ ποτ' ἔβατε Τροίαν</TextUnit>
    <TextUnit id="439" loc="433">τοῖς ἀμετρήτοις ἐρετμοῖς</TextUnit>
    <TextUnit id="440" loc="434">πέμπουσαι χοροὺς μετὰ Νηρῄδων,</TextUnit>
    <TextUnit id="441" loc="435">ἵν' ὁ φίλαυλος ἔπαλλε δελ-</TextUnit>
    <TextUnit id="442" loc="436">φὶς πρῴραις κυανεμβόλοι-</TextUnit>
    <TextUnit id="443" loc="437">σιν εἱλισσόμενος,</TextUnit>
    <TextUnit id="444" loc="438">πορεύων τὸν τᾶς Θέτιδος</TextUnit>
    <TextUnit id="445" loc="439">κοῦφον ἅλμα ποδῶν ̓Αχιλῆ</TextUnit>
    <TextUnit id="446" loc="440">σὺν ̓Αγαμέμνονι Τρωίας</TextUnit>
    <TextUnit id="447" loc="441">ἐπὶ Σιμουντίδας ἀκτάς.</TextUnit>
    <TextUnit id="448" loc="442">Νηρῇδες δ' Εὐβοῖδας ἄκρας λιποῦσαι</TextUnit>
    <TextUnit id="449" loc="443">μόχθους ἀσπιστὰς ἀκμόνων</TextUnit>
    <TextUnit id="450" loc="444">̔Ηφαίστου χρυσέων ἔφερον τευχέων,</TextUnit>
    <TextUnit id="451" loc="445">ἀνά τε Πήλιον ἀνά τε πρυ-</TextUnit>
    <TextUnit id="452" loc="446">μνὰς ̓́Οσσας ἱερᾶς νάπας</TextUnit>
    <TextUnit id="453" loc="447">†Νυμφαίας σκοπιὰς</TextUnit>
    <TextUnit id="454" loc="448">κόρας μάτευς', † ἔνθα πατὴρ</TextUnit>
    <TextUnit id="455" loc="449">ἱππότας τρέφεν ̔Ελλάδι φῶς</TextUnit>
    <TextUnit id="456" loc="450">Θέτιδος εἰνάλιον γόνον</TextUnit>
    <TextUnit id="457" loc="451">ταχύπορον πόδ' ̓Ατρείδαις.</TextUnit>
    <TextUnit id="458" loc="452">̓Ιλιόθεν δ' ἔκλυόν τινος ἐν λιμέσιν</TextUnit>
    <TextUnit id="459" loc="453">Ναυπλίοισι βεβῶτος</TextUnit>
    <TextUnit id="460" loc="454">τᾶς σᾶς, ὦ Θέτιδος παῖ,</TextUnit>
    <TextUnit id="461" loc="455">κλεινᾶς ἀσπίδος ἐν κύκλῳ</TextUnit>
    <TextUnit id="462" loc="456">τοιάδε σήματα, δείματα</TextUnit>
    <TextUnit id="463" loc="457">Φρύγια, τετύχθαι:</TextUnit>
    <TextUnit id="464" loc="458">περιδρόμῳ μὲν ἴτυος ἕδρᾳ</TextUnit>
    <TextUnit id="465" loc="459">Περσέα λαιμοτόμαν ὑπὲρ</TextUnit>
    <TextUnit id="466" loc="460">ἁλὸς ποτανοῖσι πεδί-</TextUnit>
    <TextUnit id="467" loc="461">λοισι φυὰν Γοργόνος ἴ-</TextUnit>
    <TextUnit id="468" loc="462">σχειν, Διὸς ἀγγέλῳ σὺν ̔Ερ-</TextUnit>
    <TextUnit id="469" loc="463">μᾷ, τῷ Μαί-</TextUnit>
    <TextUnit id="470" loc="463b">ας ἀγροτῆρι κούρῳ:</TextUnit>
    <TextUnit id="471" loc="464">ἐν δὲ μέσῳ κατέλαμπε σάκει φαέθων</TextUnit>
    <TextUnit id="472" loc="465">κύκλος ἀελίοιο</TextUnit>
    <TextUnit id="473" loc="466">ἵπποις ἂμ πτεροέσσαις</TextUnit>
    <TextUnit id="474" loc="467">ἄστρων τ' αἰθέριοι χοροί,</TextUnit>
    <TextUnit id="475" loc="468">Πλειάδες, ̔Υάδες, ̔́Εκτορος</TextUnit>
    <TextUnit id="476" loc="469">ὄμμασι τροπαῖοι:</TextUnit>
    <TextUnit id="477" loc="470">ἐπὶ δὲ χρυσοτύπῳ κράνει</TextUnit>
    <TextUnit id="478" loc="471">Σφίγγες ὄνυξιν ἀοίδιμον</TextUnit>
    <TextUnit id="479" loc="472">ἄγραν φέρουσαι: περιπλεύ-</TextUnit>
    <TextUnit id="480" loc="473">ρῳ δὲ κύτει πύρπνοος ἔ-</TextUnit>
    <TextUnit id="481" loc="474">σπευδε δρόμῳ λέαινα χαλ-</TextUnit>
    <TextUnit id="482" loc="475">αῖς Πειρη-</TextUnit>
    <TextUnit id="483" loc="475">ναῖον ὁρῶσα πῶλον.</TextUnit>
    <TextUnit id="484" loc="476">ἄορι δ' ἐν φονίῳ τετραβάμονες ἵπποι ἔπαλ-</TextUnit>
    <TextUnit id="485" loc="477">λον, κελαινὰ δ' ἀμφὶ νῶθ' ἵετο κόνις.</TextUnit>
    <TextUnit id="486" loc="479">τοιῶνδ' ἄνακτα δοριπόνων</TextUnit>
    <TextUnit id="487" loc="480">ἔκανεν ἀνδρῶν, Τυνδαρίς,</TextUnit>
    <TextUnit id="488" loc="481">σὰ λέχεα, κακόφρων κούρα.</TextUnit>
    <TextUnit id="489" loc="483">τοιγάρ σέ ποτ' οὐρανίδαι</TextUnit>
    <TextUnit id="490" loc="484">πέμψουσιν θανάτοις: ἦ σὰν</TextUnit>
    <TextUnit id="491" loc="485">ἔτ' ἔτι φόνιον ὑπὸ δέραν</TextUnit>
    <TextUnit id="492" loc="486">ὄψομαι αἷμα χυθὲν σιδάρῳ.</TextUnit>
    <TextUnit id="493" loc="487">ποῦ ποῦ νεᾶνις πότνι' ἐμὴ δέσποινά τε,</TextUnit>
    <TextUnit id="494" loc="488">̓Αγαμέμνονος παῖς, ὅν ποτ' ἐξέθρεψ' ἐγώ;</TextUnit>
    <TextUnit id="495" loc="489">ὡς πρόσβασιν τῶνδ' ὀρθίαν οἴκων ἔχει</TextUnit>
    <TextUnit id="496" loc="490">ῥυσῷ γέροντι τῷδε προσβῆναι ποδί.</TextUnit>
    <TextUnit id="497" loc="491">ὅμως δὲ πρός γε τοὺς φίλους ἐξελκτέον</TextUnit>
    <TextUnit id="498" loc="492">διπλῆν ἄκανθαν καὶ παλίρροπον γόνυ.</TextUnit>
    <TextUnit id="499" loc="493">ὦ θύγατερ — ἄρτι γάρ σε πρὸς δόμοις ὁρῶ —</TextUnit>
    <TextUnit id="500" loc="494">ἥκω φέρων σοι τῶν ἐμῶν βοσκημάτων</TextUnit>
    <TextUnit id="501" loc="495">ποίμνης νεογνὸν θρέμμ' ὑποσπάσας τόδε</TextUnit>
    <TextUnit id="502" loc="496">στεφάνους τε τευχέων τ' ἐξελὼν τυρεύματα,</TextUnit>
    <TextUnit id="503" loc="497">παλαιόν τε θησαύρισμα Διονύσου τόδε</TextUnit>
    <TextUnit id="504" loc="498">ὀσμῇ κατῆρες, μικρόν, ἀλλ' ἐπεσβαλεῖν</TextUnit>
    <TextUnit id="505" loc="499">ἡδὺ σκύφον τοῦδ' ἀσθενεστέρῳ ποτῷ.</TextUnit>
    <TextUnit id="506" loc="500">ἴτω φέρων τις τοῖς ξένοις τάδ' ἐς δόμους:</TextUnit>
    <TextUnit id="507" loc="501">ἐγὼ δὲ τρύχει τῷδ' ἐμῶν πέπλων κόρας</TextUnit>
    <TextUnit id="508" loc="502">δακρύοισι τέγξας ἐξομόρξασθαι θέλω.</TextUnit>
    <TextUnit id="509" loc="503">τί δ', ὦ γεραιέ, διάβροχον τόδ' ὄμμ' ἔχεις;</TextUnit>
    <TextUnit id="510" loc="504">μῶν τἀμὰ διὰ χρόνου ς' ἀνέμνησεν κακά;</TextUnit>
    <TextUnit id="511" loc="505">ἢ τὰς ̓Ορέστου τλήμονας φυγὰς στένεις</TextUnit>
    <TextUnit id="512" loc="506">καὶ πατέρα τὸν ἐμόν, ὅν ποτ' ἐν χεροῖν ἔχων</TextUnit>
    <TextUnit id="513" loc="507">ἀνόνητ' ἔθρεψας σοί τε καὶ τοῖς σοῖς φίλοις;</TextUnit>
    <TextUnit id="514" loc="508">ἀνόνηθ': ὅμως δ' οὖν τοῦτό γ' οὐκ ἠνεσχόμην.</TextUnit>
    <TextUnit id="515" loc="509">ἦλθον γὰρ αὐτοῦ πρὸς τάφον πάρεργ' ὁδοῦ</TextUnit>
    <TextUnit id="516" loc="510">καὶ προσπεσὼν ἔκλαυς' ἐρημίας τυχών,</TextUnit>
    <TextUnit id="517" loc="511">σπονδάς τε, λύσας ἀσκὸν ὃν φέρω ξένοις,</TextUnit>
    <TextUnit id="518" loc="512">ἔσπεισα, τύμβῳ δ' ἀμφέθηκα μυρσίνας.</TextUnit>
    <TextUnit id="519" loc="513">πυρᾶς δ' ἐπ' αὐτῆς οἶν μελάγχιμον πόκῳ</TextUnit>
    <TextUnit id="520" loc="514">σφάγιον ἐσεῖδον αἷμά τ' οὐ πάλαι χυθὲν</TextUnit>
    <TextUnit id="521" loc="515">ξανθῆς τε χαίτης βοστρύχους κεκαρμένους.</TextUnit>
    <TextUnit id="522" loc="516">κἀθαύμας', ὦ παῖ, τίς ποτ' ἀνθρώπων ἔτλη</TextUnit>
    <TextUnit id="523" loc="517">πρὸς τύμβον ἐλθεῖν: οὐ γὰρ ̓Αργείων γέ τις.</TextUnit>
    <TextUnit id="524" loc="518">ἀλλ' ἦλθ' ἴσως που σὸς κασίγνητος λάθρᾳ,</TextUnit>
    <TextUnit id="525" loc="519">μολὼν δ' ἐθαύμας' ἄθλιον τύμβον πατρός.</TextUnit>
    <TextUnit id="526" loc="520">σκέψαι δὲ χαίτην προστιθεῖσα σῇ κόμῃ,</TextUnit>
    <TextUnit id="527" loc="521">εἰ χρῶμα ταὐτὸν κουρίμης ἔσται τριχός:</TextUnit>
    <TextUnit id="528" loc="522">φιλεῖ γάρ, αἷμα ταὐτὸν οἷς ἂν ᾖ πατρός,</TextUnit>
    <TextUnit id="529" loc="523">τὰ πόλλ' ὅμοια σώματος πεφυκέναι.</TextUnit>
    <TextUnit id="530" loc="524">οὐκ ἄξι' ἀνδρός, ὦ γέρον, σοφοῦ λέγεις,</TextUnit>
    <TextUnit id="531" loc="525">εἰ κρυπτὸν ἐς γῆν τήνδ' ἂν Αἰγίσθου φόβῳ</TextUnit>
    <TextUnit id="532" loc="526">δοκεῖς ἀδελφὸν τὸν ἐμὸν εὐθαρσῆ μολεῖν.</TextUnit>
    <TextUnit id="533" loc="527">ἔπειτα χαίτης πῶς συνοίσεται πλόκος,</TextUnit>
    <TextUnit id="534" loc="528">ὁ μὲν παλαίστραις ἀνδρὸς εὐγενοῦς τραφείς,</TextUnit>
    <TextUnit id="535" loc="529">ὁ δὲ κτενισμοῖς θῆλυς; ἀλλ' ἀμήχανον.</TextUnit>
    <TextUnit id="536" loc="530">πολλοῖς δ' ἂν εὕροις βοστρύχους ὁμοπτέρους</TextUnit>
    <TextUnit id="537" loc="531">καὶ μὴ γεγῶσιν αἵματος ταὐτοῦ, γέρον.</TextUnit>
    <TextUnit id="538" loc="532">σὺ δ' εἰς ἴχνος βᾶς' ἀρβύλης σκέψαι βάσιν</TextUnit>
    <TextUnit id="539" loc="533">εἰ σύμμετρος σῷ ποδὶ γενήσεται, τέκνον.</TextUnit>
    <TextUnit id="540" loc="534">πῶς δ' ἂν γένοιτ' ἂν ἐν κραταιλέῳ πέδῳ</TextUnit>
    <TextUnit id="541" loc="535">γαίας ποδῶν ἔκμακτρον; εἰ δ' ἔστιν τόδε,</TextUnit>
    <TextUnit id="542" loc="536">δυοῖν ἀδελφοῖν ποὺς ἂν οὐ γένοιτ' ἴσος</TextUnit>
    <TextUnit id="543" loc="537">ἀνδρός τε καὶ γυναικός, ἀλλ' ἅρσην κρατεῖ.</TextUnit>
    <TextUnit id="544" loc="538">οὐκ ἔστιν, εἰ καὶ γῆν κασίγνητος μολών,</TextUnit>
    <TextUnit id="545" loc="540">κερκίδος ὅτῳ γνοίης ἂν ἐξύφασμα σῆς,</TextUnit>
    <TextUnit id="546" loc="540">ἐν ᾧ ποτ' αὐτὸν ἐξέκλεψα μὴ θανεῖν;</TextUnit>
    <TextUnit id="547" loc="541">οὐκ οἶσθ', ̓Ορέστης ἡνίκ' ἐκπίπτει χθονός,</TextUnit>
    <TextUnit id="548" loc="542">νέαν μ' ἔτ' οὖσαν; εἰ δὲ κἄκρεκον πέπλους,</TextUnit>
    <TextUnit id="549" loc="543">πῶς ἂν τότ' ὢν παῖς ταὐτὰ νῦν ἔχοι φάρη,</TextUnit>
    <TextUnit id="550" loc="544">εἰ μὴ ξυναύξοινθ' οἱ πέπλοι τῷ σώματι;</TextUnit>
    <TextUnit id="551" loc="545">ἀλλ' ἤ τις αὐτοῦ τάφον ἐποικτίρας ξένος</TextUnit>
    <TextUnit id="552" loc="546">†ἐκείρατ', ἢ τῆσδε σκοποὺς λαβὼν χθονὸς — †</TextUnit>
    <TextUnit id="553" loc="547">οἱ δὲ ξένοι ποῦ; βούλομαι γὰρ εἰσιδὼν</TextUnit>
    <TextUnit id="554" loc="548">αὐτοὺς ἔρεσθαι σοῦ κασιγνήτου πέρι.</TextUnit>
    <TextUnit id="555" loc="549">οἵδ' ἐκ δόμων βαίνουσι λαιψηρῷ ποδί.</TextUnit>
    <TextUnit id="556" loc="550">ἀλλ' εὐγενεῖς μέν, ἐν δὲ κιβδήλῳ τόδε:</TextUnit>
    <TextUnit id="557" loc="551">πολλοὶ γὰρ ὄντες εὐγενεῖς εἰσιν κακοί.</TextUnit>
    <TextUnit id="558" loc="552">ὅμως δέ. — χαίρειν τοὺς ξένους προσεννέπω.</TextUnit>
    <TextUnit id="559" loc="553">χαῖρ', ὦ γεραιέ. — τοῦ ποτ', ̓Ηλέκτρα, τόδε</TextUnit>
    <TextUnit id="560" loc="554">παλαιὸν ἀνδρὸς λείψανον φίλων κυρεῖ;</TextUnit>
    <TextUnit id="561" loc="555">οὗτος τὸν ἁμὸν πατέρ' ἔθρεψεν, ὦ ξένε.</TextUnit>
    <TextUnit id="562" loc="556">τί φῄς; ὅδ' ὃς σὸν ἐξέκλεψε σύγγονον;</TextUnit>
    <TextUnit id="563" loc="557">ὅδ' ἔσθ' ὁ σώσας κεῖνον, εἴπερ ἔστ' ἔτι.</TextUnit>
    <TextUnit id="564" loc="558">ἔα:</TextUnit>
    <TextUnit id="565" loc="559">τί μ' ἐσδέδορκεν ὥσπερ ἀργύρου σκοπῶν</TextUnit>
    <TextUnit id="566" loc="560">λαμπρὸν χαρακτῆρ'; ἢ προσεικάζει μέ τῳ;</TextUnit>
    <TextUnit id="567" loc="560">ἴσως ̓Ορέστου ς' ἥλιχ' ἥδεται βλέπων.</TextUnit>
    <TextUnit id="568" loc="561">φίλου γε φωτός. τί δὲ κυκλεῖ πέριξ πόδα;</TextUnit>
    <TextUnit id="569" loc="562">καὐτὴ τόδ' εἰσορῶσα θαυμάζω, ξένε.</TextUnit>
    <TextUnit id="570" loc="563">ὦ πότνι', εὔχου, θύγατερ ̓Ηλέκτρα, θεοῖς.</TextUnit>
    <TextUnit id="571" loc="564">τί τῶν ἀπόντων ἢ τί τῶν ὄντων πέρι;</TextUnit>
    <TextUnit id="572" loc="565">λαβεῖν φίλον θησαυρόν, ὃν φαίνει θεός.</TextUnit>
    <TextUnit id="573" loc="566">ἰδού: καλῶ θεούς. ἢ τί δὴ λέγεις, γέρον;</TextUnit>
    <TextUnit id="574" loc="567">βλέψον νυν ἐς τόνδ', ὦ τέκνον, τὸν φίλτατον.</TextUnit>
    <TextUnit id="575" loc="568">πάλαι δέδορκα, μὴ σύ γ' οὐκέτ' εὖ φρονῇς.</TextUnit>
    <TextUnit id="576" loc="569">οὐκ εὖ φρονῶ 'γὼ σὸν κασίγνητον βλέπων;</TextUnit>
    <TextUnit id="577" loc="570">πῶς εἶπας, ὦ γεραί', ἀνέλπιστον λόγον;</TextUnit>
    <TextUnit id="578" loc="571">ὁρᾶν ̓Ορέστην τόνδε τὸν ̓Αγαμέμνονος.</TextUnit>
    <TextUnit id="579" loc="572">ποῖον χαρακτῆρ' εἰσιδών, ᾧ πείσομαι;</TextUnit>
    <TextUnit id="580" loc="573">οὐλὴν παρ' ὀφρύν, ἥν ποτ' ἐν πατρὸς δόμοις</TextUnit>
    <TextUnit id="581" loc="574">νεβρὸν διώκων σοῦ μέθ' ᾑμάχθη πεσών.</TextUnit>
    <TextUnit id="582" loc="575">πῶς φῄς; ὁρῶ μὲν πτώματος τεκμήριον.</TextUnit>
    <TextUnit id="583" loc="576">ἔπειτα μέλλεις προσπίτνειν τοῖς φιλτάτοις;</TextUnit>
    <TextUnit id="584" loc="577">ἀλλ' οὐκέτ', ὦ γεραιέ: συμβόλοισι γὰρ</TextUnit>
    <TextUnit id="585" loc="578">τοῖς σοῖς πέπεισμαι θυμόν. — ὦ χρόνῳ φανείς,</TextUnit>
    <TextUnit id="586" loc="579">ἔχω ς' ἀέλπτως —    κἀξ ἐμοῦ γ' ἔχῃ χρόνῳ.</TextUnit>
    <TextUnit id="587" loc="580">οὐδέποτε δόξασα.    οὐδ' ἐγὼ γὰρ ἤλπισα.</TextUnit>
    <TextUnit id="588" loc="581">ἐκεῖνος εἶ σύ;    σύμμαχός γέ σοι μόνος.</TextUnit>
    <TextUnit id="589" loc="582">ἢν δ' ἀνσπάσωμαί γ' ὃν μετέρχομαι βόλον —</TextUnit>
    <TextUnit id="590" loc="583">πέποιθα δ': ἢ χρὴ μηκέθ' ἡγεῖσθαι θεούς,</TextUnit>
    <TextUnit id="591" loc="584">εἰ τἄδικ' ἔσται τῆς δίκης ὑπέρτερα.</TextUnit>
    <TextUnit id="592" loc="585">ἔμολες ἔμολες, ὤ, χρόνιος ἁμέρα,</TextUnit>
    <TextUnit id="593" loc="586">κατέλαμψας, ἔδειξας ἐμφανῆ</TextUnit>
    <TextUnit id="594" loc="587">πόλει πυρσόν, ὃς παλαιᾷ φυγᾷ</TextUnit>
    <TextUnit id="595" loc="588">πατρίων ἀπὸ δωμάτων τάλας</TextUnit>
    <TextUnit id="596" loc="589">ἀλαίνων ἔβα.</TextUnit>
    <TextUnit id="597" loc="590">θεὸς αὖ θεὸς ἁμετέραν τις ἄγει</TextUnit>
    <TextUnit id="598" loc="591">νίκαν, ὦ φίλα.</TextUnit>
    <TextUnit id="599" loc="592">ἄνεχε χέρας, ἄνεχε λόγον, ἵει λιτὰς</TextUnit>
    <TextUnit id="600" loc="593">ἐς θεούς, τύχᾳ σοι τύχᾳ</TextUnit>
    <TextUnit id="601" loc="595">κασίγνητον ἐμβατεῦσαι πόλιν.</TextUnit>
    <TextUnit id="602" loc="596">εἶἑν: φίλας μὲν ἡδονὰς ἀσπασμάτων</TextUnit>
    <TextUnit id="603" loc="597">ἔχω, χρόνῳ δὲ καὖθις αὐτὰ δώσομεν.</TextUnit>
    <TextUnit id="604" loc="598">σὺ δ', ὦ γεραιέ — καίριος γὰρ ἤλυθες —</TextUnit>
    <TextUnit id="605" loc="599">λέξον, τί δρῶν ἂν φονέα τεισαίμην πατρός;</TextUnit>
    <TextUnit id="606" loc="600">μητέρα τε κοινωνὸν ἀνοσίων γάμων;</TextUnit>
    <TextUnit id="607" loc="601">ἔστιν τί μοι κατ' ̓́Αργος εὐμενὲς φίλων;</TextUnit>
    <TextUnit id="608" loc="602">ἢ πάντ' ἀνεσκευάσμεθ', ὥσπερ αἱ τύχαι;</TextUnit>
    <TextUnit id="609" loc="603">τῷ ξυγγένωμαι; νύχιος ἢ καθ' ἡμέραν;</TextUnit>
    <TextUnit id="610" loc="604">ποίαν ὁδὸν τραπώμεθ' εἰς ἐχθροὺς ἐμούς;</TextUnit>
    <TextUnit id="611" loc="605">ὦ τέκνον, οὐδεὶς δυστυχοῦντί σοι φίλος.</TextUnit>
    <TextUnit id="612" loc="606">εὕρημα γάρ τοι χρῆμα γίγνεται τόδε,</TextUnit>
    <TextUnit id="613" loc="607">κοινῇ μετασχεῖν τἀγαθοῦ καὶ τοῦ κακοῦ.</TextUnit>
    <TextUnit id="614" loc="608">σὺ δ' — ἐκ βάθρων γὰρ πᾶς ἀνῄρησαι φίλοις</TextUnit>
    <TextUnit id="615" loc="609">οὐδ' ἐλλέλοιπας ἐλπίδ' — ἴσθι μου κλύων,</TextUnit>
    <TextUnit id="616" loc="610">ἐν χειρὶ τῇ σῇ πάντ' ἔχεις καὶ τῇ τύχῃ,</TextUnit>
    <TextUnit id="617" loc="611">πατρῷον οἶκον καὶ πόλιν λαβεῖν σέθεν.</TextUnit>
    <TextUnit id="618" loc="612">τί δῆτα δρῶντες τοῦδ' ἂν ἐξικοίμεθα;</TextUnit>
    <TextUnit id="619" loc="613">κτανὼν Θυέστου παῖδα σήν τε μητέρα.</TextUnit>
    <TextUnit id="620" loc="614">ἥκω 'πὶ τόνδε στέφανον: ἀλλὰ πῶς λάβω;</TextUnit>
    <TextUnit id="621" loc="615">τειχέων μὲν ἐλθὼν ἐντὸς οὐδ' ἂν εἰ θέλοις.</TextUnit>
    <TextUnit id="622" loc="616">φρουραῖς κέκασται δεξιαῖς τε δορυφόρων;</TextUnit>
    <TextUnit id="623" loc="617">ἔγνως: φοβεῖται γάρ σε κοὐχ εὕδει σαφῶς.</TextUnit>
    <TextUnit id="624" loc="618">εἶἑν: σὺ δὴ τοὐνθένδε βούλευσον, γέρον.</TextUnit>
    <TextUnit id="625" loc="619">κἀμοῦ γ' ἄκουσον: ἄρτι γάρ μ' ἐσῆλθέ τι.</TextUnit>
    <TextUnit id="626" loc="620">ἐσθλόν τι μηνύσειας, αἰσθοίμην δ' ἐγώ.</TextUnit>
    <TextUnit id="627" loc="621">Αἴγισθον εἶδον, ἡνίχ' εἷρπον ἐνθάδε.</TextUnit>
    <TextUnit id="628" loc="622">προσηκάμην τὸ ῥηθέν. ἐν ποίοις τόποις;</TextUnit>
    <TextUnit id="629" loc="623">ἀγρῶν πέλας τῶνδ' ἱπποφορβίων ἔπι.</TextUnit>
    <TextUnit id="630" loc="624">τί δρῶνθ'; ὁρῶ γὰρ ἐλπίδ' ἐξ ἀμηχάνων.</TextUnit>
    <TextUnit id="631" loc="625">Νύμφαις ἐπόρσυν' ἔροτιν, ὡς ἔδοξέ μοι.</TextUnit>
    <TextUnit id="632" loc="626">τροφεῖα παίδων ἢ πρὸ μέλλοντος τόκου;</TextUnit>
    <TextUnit id="633" loc="627">οὐκ οἶδα πλὴν ἕν: βουσφαγεῖν ὡπλίζετο.</TextUnit>
    <TextUnit id="634" loc="628">πόσων μετ' ἀνδρῶν; ἢ μόνος δμώων μέτα;</TextUnit>
    <TextUnit id="635" loc="629">οὐδεὶς παρῆν ̓Αργεῖος, οἰκεία δὲ χείρ.</TextUnit>
    <TextUnit id="636" loc="630">οὔ πού τις ὅστις γνωριεῖ μ' ἰδών, γέρον;</TextUnit>
    <TextUnit id="637" loc="631">δμῶες μέν εἰσιν, οἳ σέ γ' οὐκ εἶδόν ποτε.</TextUnit>
    <TextUnit id="638" loc="632">ἡμῖν ἂν εἶεν, εἰ κρατοῖμεν, εὐμενεῖς;</TextUnit>
    <TextUnit id="639" loc="633">δούλων γὰρ ἴδιον τοῦτο, σοὶ δὲ σύμφορον.</TextUnit>
    <TextUnit id="640" loc="634">πῶς οὖν ἂν αὐτῷ πλησιασθείην ποτέ;</TextUnit>
    <TextUnit id="641" loc="635">στείχων ὅθεν σε βουθυτῶν ἐσόψεται.</TextUnit>
    <TextUnit id="642" loc="636">ὁδὸν παρ' αὐτήν, ὡς ἔοικ', ἀγροὺς ἔχει;</TextUnit>
    <TextUnit id="643" loc="637">ὅθεν γ' ἰδών σε δαιτὶ κοινωνὸν καλεῖ.</TextUnit>
    <TextUnit id="644" loc="638">πικρόν γε συνθοινάτορ', ἢν θεὸς θέλῃ.</TextUnit>
    <TextUnit id="645" loc="639">τοὐνθένδε πρὸς τὸ πῖπτον αὐτὸς ἐννόει.</TextUnit>
    <TextUnit id="646" loc="640">καλῶς ἔλεξας. — ἡ τεκοῦσα δ' ἐστὶ ποῦ;</TextUnit>
    <TextUnit id="647" loc="641">̓́Αργει: παρέσται δ' οὖν πόσει θοίνην ἔπι.</TextUnit>
    <TextUnit id="648" loc="642">τί δ' οὐχ ἅμ' ἐξωρμᾶτ' ἐμὴ μήτηρ πόσει;</TextUnit>
    <TextUnit id="649" loc="643">ψόγον τρέμουσα δημοτῶν ἐλείπετο.</TextUnit>
    <TextUnit id="650" loc="644">ξυνῆχ': ὕποπτος οὖσα γιγνώσκει πόλει.</TextUnit>
    <TextUnit id="651" loc="645">τοιαῦτα: μισεῖται γὰρ ἀνόσιος γυνή.</TextUnit>
    <TextUnit id="652" loc="646">πῶς οὖν ἐκείνην τόνδε τ' ἐν ταὐτῷ κτενῶ;</TextUnit>
    <TextUnit id="653" loc="647">ἐγὼ φόνον γε μητρὸς ἐξαρτύσομαι.</TextUnit>
    <TextUnit id="654" loc="648">καὶ μὴν ἐκεῖνά γ' ἡ τύχη θήσει καλῶς.</TextUnit>
    <TextUnit id="655" loc="649">ὑπηρετείτω μὲν δυοῖν ὄντοιν ὅδε.</TextUnit>
    <TextUnit id="656" loc="650">ἔσται τάδ': εὑρίσκεις δὲ μητρὶ πῶς φόνον;</TextUnit>
    <TextUnit id="657" loc="651">λέγ', ὦ γεραιέ, τάδε Κλυταιμήστρᾳ μολών:</TextUnit>
    <TextUnit id="658" loc="652">λεχώ μ' ἀπάγγελλ' οὖσαν ἄρσενος τόκῳ.</TextUnit>
    <TextUnit id="659" loc="653">πότερα πάλαι τεκοῦσαν ἢ νεωστὶ δή;</TextUnit>
    <TextUnit id="660" loc="654">δέχ' ἡλίους, ἐν οἷσιν ἁγνεύει λεχώ.</TextUnit>
    <TextUnit id="661" loc="655">καὶ δὴ τί τοῦτο μητρὶ προσβάλλει φόνον;</TextUnit>
    <TextUnit id="662" loc="656">ἥξει κλύουσα λόχιά μου νοσήματα.</TextUnit>
    <TextUnit id="663" loc="657">πόθεν; τί δ' αὐτῇ σοῦ μέλειν δοκεῖς, τέκνον;</TextUnit>
    <TextUnit id="664" loc="658">ναί: καὶ δακρύσει γ' ἀξίωμ' ἐμῶν τόκων.</TextUnit>
    <TextUnit id="665" loc="659">ἴσως: πάλιν τοι μῦθον ἐς καμπὴν ἄγε.</TextUnit>
    <TextUnit id="666" loc="660">ἐλθοῦσα μέντοι δῆλον ὡς ἀπόλλυται.</TextUnit>
    <TextUnit id="667" loc="661">καὶ μὴν ἐπ' αὐτάς γ' εἶσι σῶν δόμων πύλας.</TextUnit>
    <TextUnit id="668" loc="662">οὐκοῦν τραπέσθαι σμικρὸν εἰς ̔́Αιδου τόδε;</TextUnit>
    <TextUnit id="669" loc="663">εἰ γὰρ θάνοιμι τοῦτ' ἰδὼν ἐγώ ποτε.</TextUnit>
    <TextUnit id="670" loc="664">πρώτιστα μέν νυν τῷδ' ὑφήγησαι, γέρον —</TextUnit>
    <TextUnit id="671" loc="665">Αἴγισθος ἔνθα νῦν θυηπολεῖ θεοῖς;</TextUnit>
    <TextUnit id="672" loc="666">ἔπειτ' ἀπαντῶν μητρὶ τἀπ' ἐμοῦ φράσον.</TextUnit>
    <TextUnit id="673" loc="667">ὥστ' αὐτά γ' ἐκ σοῦ στόματος εἰρῆσθαι δοκεῖν.</TextUnit>
    <TextUnit id="674" loc="668">σὸν ἔργον ἤδη: πρόσθεν εἴληχας φόνου.</TextUnit>
    <TextUnit id="675" loc="669">στείχοιμ' ἄν, εἴ τις ἡγεμὼν γίγνοιθ' ὁδοῦ.</TextUnit>
    <TextUnit id="676" loc="670">καὶ μὴν ἐγὼ πέμποιμ' ἂν οὐκ ἀκουσίως.</TextUnit>
    <TextUnit id="677" loc="671">ὦ Ζεῦ Πατρῷε, καὶ Τροπαῖ' ἐχθρῶν γενοῦ —</TextUnit>
    <TextUnit id="678" loc="672">οἴκτιρέ θ' ἡμᾶς: οἰκτρὰ γὰρ πεπόνθαμεν —</TextUnit>
    <TextUnit id="679" loc="673">οἴκτιρε δῆτα σούς γε φύντας ἐκγόνους.</TextUnit>
    <TextUnit id="680" loc="674">̔́Ηρα τε, βωμῶν ἣ Μυκηναίων κρατεῖς —</TextUnit>
    <TextUnit id="681" loc="675">νίκην δὸς ἡμῖν, εἰ δίκαι' αἰτούμεθα.</TextUnit>
    <TextUnit id="682" loc="676">δὸς δῆτα πατρὸς τοῖσδε τιμωρὸν δίκην.</TextUnit>
    <TextUnit id="683" loc="677">σύ τ', ὦ κάτω γῆς ἀνοσίως οἰκῶν πάτερ —</TextUnit>
    <TextUnit id="684" loc="678">καὶ Γαῖ' ἄνασσα, χεῖρας ᾗ δίδωμ' ἐμὰς —</TextUnit>
    <TextUnit id="685" loc="679">ἄμυν' ἄμυνε τοῖσδε φιλτάτοις τέκνοις.</TextUnit>
    <TextUnit id="686" loc="680">νῦν πάντα νεκρὸν ἐλθὲ σύμμαχον λαβών.</TextUnit>
    <TextUnit id="687" loc="681">οἵπερ γε σὺν σοὶ Φρύγας ἀνήλωσαν δορὶ —</TextUnit>
    <TextUnit id="688" loc="683">χὥσοι στυγοῦσιν ἀνοσίους μιάστορας.</TextUnit>
    <TextUnit id="689" loc="682">ἤκουσας, ὦ δείν' ἐξ ἐμῆς μητρὸς παθών;</TextUnit>
    <TextUnit id="690" loc="684">πάντ', οἶδ', ἀκούει τάδε πατήρ: στείχειν δ' ἀκμή.</TextUnit>
    <TextUnit id="691" loc="685">καί σοι προφωνῶ πρὸς τάδ' Αἴγισθον θανεῖν:</TextUnit>
    <TextUnit id="692" loc="686">ὡς εἰ παλαισθεὶς πτῶμα θανάσιμον πεσῇ,</TextUnit>
    <TextUnit id="693" loc="687">τέθνηκα κἀγώ, μηδέ με ζῶσαν λέγε:</TextUnit>
    <TextUnit id="694" loc="688">παίσω γὰρ ἧπαρ τοὐμὸν ἀμφήκει ξίφει.</TextUnit>
    <TextUnit id="695" loc="689">δόμων ἔσω βᾶς' εὐτρεπὲς ποήσομαι.</TextUnit>
    <TextUnit id="696" loc="690">ὡς ἢν μὲν ἔλθῃ πύστις εὐτυχὴς σέθεν,</TextUnit>
    <TextUnit id="697" loc="691">ὀλολύξεται πᾶν δῶμα: θνῄσκοντος δέ σου</TextUnit>
    <TextUnit id="698" loc="692">τἀναντί' ἔσται τῶνδε: ταῦτά σοι λέγω.</TextUnit>
    <TextUnit id="699" loc="693">πάντ' οἶδα.    πρὸς τάδ' ἄνδρα γίγνεσθαί σε χρή.</TextUnit>
    <TextUnit id="700" loc="694">ὑμεῖς δέ μοι, γυναῖκες, εὖ πυρσεύετε</TextUnit>
    <TextUnit id="701" loc="695">κραυγὴν ἀγῶνος τοῦδε: φρουρήσω δ' ἐγὼ</TextUnit>
    <TextUnit id="702" loc="696">πρόχειρον ἔγχος χειρὶ βαστάζους' ἐμῇ.</TextUnit>
    <TextUnit id="703" loc="697">οὐ γάρ ποτ' ἐχθροῖς τοῖς ἐμοῖς νικωμένη</TextUnit>
    <TextUnit id="704" loc="698">δίκην ὑφέξω, σῶμ' ἐμὸν καθυβρίσαι.</TextUnit>
    <TextUnit id="705" loc="699">ἀταλᾶς ὑπὸ ματρὸς ἄρν'</TextUnit>
    <TextUnit id="706" loc="700">̓Αργείων</TextUnit>
    <TextUnit id="707" loc="700">ὀρέων ποτὲ κληδὼν ἐν</TextUnit>
    <TextUnit id="708" loc="701">πολιαῖσι μένει φήμαις</TextUnit>
    <TextUnit id="709" loc="702">εὐαρμόστοις ἐν καλάμοις</TextUnit>
    <TextUnit id="710" loc="703">Πᾶνα μοῦσαν ἡδύθροον</TextUnit>
    <TextUnit id="711" loc="704">πνέοντ', ἀγρῶν ταμίαν,</TextUnit>
    <TextUnit id="712" loc="705">χρυσέαν καλλιπλόκαμον</TextUnit>
    <TextUnit id="713" loc="706">πορεῦσαι. πετρίνοις δ' ἐπι-</TextUnit>
    <TextUnit id="714" loc="707">στὰς κᾶρυξ ἰάχει βάθροις:</TextUnit>
    <TextUnit id="715" loc="708">̓Αγορὰν ἀγοράν, Μυκη-</TextUnit>
    <TextUnit id="716" loc="709">ναῖοι, στείχετε μακαρίων</TextUnit>
    <TextUnit id="717" loc="710">ὀψόμενοι τυράννων</TextUnit>
    <TextUnit id="718" loc="711">φάσματα † δείματα χοροὶ δ' ̓Ατρει-</TextUnit>
    <TextUnit id="719" loc="712">δᾶν † ἐγέραιρον οἴκους:</TextUnit>
    <TextUnit id="720" loc="713">θυμέλαι δ' ἐπίτναντο χρυ-</TextUnit>
    <TextUnit id="721" loc="714">σήλατοι,</TextUnit>
    <TextUnit id="722" loc="715">σελαγεῖτο δ' ἀν' ἄστυ πῦρ</TextUnit>
    <TextUnit id="723" loc="715">ἐπιβώμιον ̓Αργείων:</TextUnit>
    <TextUnit id="724" loc="716">λωτὸς δὲ φθόγγον κελάδει</TextUnit>
    <TextUnit id="725" loc="717">κάλλιστον, Μουσᾶν θεράπων:</TextUnit>
    <TextUnit id="726" loc="718">μολπαὶ δ' ηὔξοντ' ἐραταί,</TextUnit>
    <TextUnit id="727" loc="719">χρυσέας ἀρνὸς ἐπίλογοι,</TextUnit>
    <TextUnit id="728" loc="720">Θυέστου: κρυφίαις γὰρ εὐ-</TextUnit>
    <TextUnit id="729" loc="721">ναῖς πείσας ἄλοχον φίλαν</TextUnit>
    <TextUnit id="730" loc="722">̓Ατρέως, τέρας ἐκκομί-</TextUnit>
    <TextUnit id="731" loc="723">ζει πρὸς δώματα: νεόμενος δ'</TextUnit>
    <TextUnit id="732" loc="724">εἰς ἀγόρους ἀυτεῖ</TextUnit>
    <TextUnit id="733" loc="725">τὰν κερόεσσαν ἔχειν χρυσεόμαλ-</TextUnit>
    <TextUnit id="734" loc="725">λον κατὰ δῶμα ποίμναν.</TextUnit>
    <TextUnit id="735" loc="726">τότε δὴ τότε φαεν-</TextUnit>
    <TextUnit id="736" loc="727">νὰς ἄστρων μετέβας' ὁδοὺς</TextUnit>
    <TextUnit id="737" loc="728">Ζεὺς καὶ φέγγος ἀελίου</TextUnit>
    <TextUnit id="738" loc="730">λευκόν τε πρόσωπον ἀ-</TextUnit>
    <TextUnit id="739" loc="731">οῦς, τὰ δ' ἕσπερα νῶτ' ἐλαύ-</TextUnit>
    <TextUnit id="740" loc="732">νει θερμᾷ φλογὶ θεοπύρῳ,</TextUnit>
    <TextUnit id="741" loc="733">νεφέλαι δ' ἔνυδροι πρὸς ἄρ-</TextUnit>
    <TextUnit id="742" loc="734">κτον, ξηραί τ' ̓Αμμωνίδες ἕ-</TextUnit>
    <TextUnit id="743" loc="735">δραι φθίνους' ἀπειρόδροσοι,</TextUnit>
    <TextUnit id="744" loc="736">καλλίστων ὄμβρων Διόθεν στερεῖσαι.</TextUnit>
    <TextUnit id="745" loc="737">λέγεται, τὰν δὲ πί-</TextUnit>
    <TextUnit id="746" loc="738">στιν σμικρὰν παρ' ἔμοιγ' ἔχει,</TextUnit>
    <TextUnit id="747" loc="739">στρέψαι θερμὰν ἀέλιον</TextUnit>
    <TextUnit id="748" loc="740">χρυσωπὸν ἕδραν ἀλλά-</TextUnit>
    <TextUnit id="749" loc="741">ξαντα δυστυχίᾳ βροτεί-</TextUnit>
    <TextUnit id="750" loc="742">ῳ θνατᾶς ἕνεκεν δίκας.</TextUnit>
    <TextUnit id="751" loc="743">φοβεροὶ δὲ βροτοῖσι μῦ-</TextUnit>
    <TextUnit id="752" loc="744">θοι κέρδος πρὸς θεῶν θεραπεί-</TextUnit>
    <TextUnit id="753" loc="745">αν. ὧν οὐ μνασθεῖσα πόσιν</TextUnit>
    <TextUnit id="754" loc="746">κτείνεις, κλεινῶν συγγενέτειρ' ἀδελφῶν.</TextUnit>
    <TextUnit id="755" loc="747">ἔα ἔα:</TextUnit>
    <TextUnit id="756" loc="748">φίλαι, βοῆς ἠκούσατ' — ἢ δοκὼ κενὴ</TextUnit>
    <TextUnit id="757" loc="749">ὑπῆλθέ μ'; — ὥστε νερτέρα βροντὴ Διός;</TextUnit>
    <TextUnit id="758" loc="750">ἰδού, τάδ' οὐκ ἄσημα πνεύματ' αἴρεται:</TextUnit>
    <TextUnit id="759" loc="750">δέσποιν', ἄμειψον δώματ', ̓Ηλέκτρα, τάδε.</TextUnit>
    <TextUnit id="760" loc="751">φίλαι, τί χρῆμα; πῶς ἀγῶνος ἥκομεν;</TextUnit>
    <TextUnit id="761" loc="752">οὐκ οἶδα πλὴν ἕν: φόνιον οἰμωγὴν κλύω.</TextUnit>
    <TextUnit id="762" loc="753">ἤκουσα κἀγώ, τηλόθεν μέν, ἀλλ' ὅμως.</TextUnit>
    <TextUnit id="763" loc="754">μακρὰν γὰρ ἕρπει γῆρυς, ἐμφανής γε μήν.</TextUnit>
    <TextUnit id="764" loc="755">̓Αργεῖος ὁ στεναγμός: ἦ φίλων ἐμῶν;</TextUnit>
    <TextUnit id="765" loc="756">οὐκ οἶδα: πᾶν γὰρ μείγνυται μέλος βοῆς.</TextUnit>
    <TextUnit id="766" loc="757">σφαγὴν ἀυτεῖς τήνδε μοι: τί μέλλομεν;</TextUnit>
    <TextUnit id="767" loc="758">ἔπισχε, τρανῶς ὡς μάθῃς τύχας σέθεν.</TextUnit>
    <TextUnit id="768" loc="759">οὐκ ἔστι: νικώμεσθα: ποῦ γὰρ ἄγγελοι;</TextUnit>
    <TextUnit id="769" loc="760">ἥξουσιν: οὔτοι βασιλέα φαῦλον κτανεῖν.</TextUnit>
    <TextUnit id="770" loc="761">ὦ καλλίνικοι παρθένοι Μυκηνίδες,</TextUnit>
    <TextUnit id="771" loc="762">νικῶντ' ̓Ορέστην πᾶσιν ἀγγέλλω φίλοις,</TextUnit>
    <TextUnit id="772" loc="763">̓Αγαμέμνονος δὲ φονέα κείμενον πέδῳ</TextUnit>
    <TextUnit id="773" loc="764">Αἴγισθον: ἀλλὰ θεοῖσιν εὔχεσθαι χρεών.</TextUnit>
    <TextUnit id="774" loc="765">τίς δ' εἶ σύ; πῶς μοι πιστὰ σημαίνεις τάδε;</TextUnit>
    <TextUnit id="775" loc="766">οὐκ οἶσθ' ἀδελφοῦ μ' εἰσορῶσα πρόσπολον;</TextUnit>
    <TextUnit id="776" loc="767">ὦ φίλτατ', ἔκ τοι δείματος δυσγνωσίαν</TextUnit>
    <TextUnit id="777" loc="768">εἶχον προσώπου: νῦν δὲ γιγνώσκω σε δή.</TextUnit>
    <TextUnit id="778" loc="769">τί φῄς; τέθνηκε πατρὸς ἐμοῦ στυγνὸς φονεύς;</TextUnit>
    <TextUnit id="779" loc="770">τέθνηκε: δίς σοι ταὔθ', ἃ γοῦν βούλῃ, λέγω.</TextUnit>
    <TextUnit id="780" loc="771">ὦ θεοί, Δίκη τε πάνθ' ὁρῶς', ἦλθές ποτε.</TextUnit>
    <TextUnit id="781" loc="772">ποίῳ τρόπῳ δὲ καὶ τίνι ῥυθμῷ φόνου</TextUnit>
    <TextUnit id="782" loc="773">κτείνει Θυέστου παῖδα; βούλομαι μαθεῖν.</TextUnit>
    <TextUnit id="783" loc="774">ἐπεὶ μελάθρων τῶνδ' ἀπήραμεν πόδα,</TextUnit>
    <TextUnit id="784" loc="775">ἐσβάντες ᾖμεν δίκροτον εἰς ἁμαξιτὸν</TextUnit>
    <TextUnit id="785" loc="776">ἔνθ' ἦν ὁ κλεινὸς τῶν Μυκηναίων ἄναξ.</TextUnit>
    <TextUnit id="786" loc="777">κυρεῖ δὲ κήποις ἐν καταρρύτοις βεβώς,</TextUnit>
    <TextUnit id="787" loc="778">δρέπων τερείνης μυρσίνης κάρᾳ πλόκους:</TextUnit>
    <TextUnit id="788" loc="779">ἰδών τ' ἀυτεῖ: Χαίρετ', ὦ ξένοι: τίνες</TextUnit>
    <TextUnit id="789" loc="780">πόθεν πορεύεσθ'; ἔστε τ' ἐκ ποίας χθονός;</TextUnit>
    <TextUnit id="790" loc="781">ὁ δ' εἶπ' ̓Ορέστης: Θεσσαλοί: πρὸς δ' ̓Αλφεὸν</TextUnit>
    <TextUnit id="791" loc="782">θύσοντες ἐρχόμεσθ' ̓Ολυμπίῳ Διί.</TextUnit>
    <TextUnit id="792" loc="783">κλύων δὲ ταῦτ' Αἴγισθος ἐννέπει τάδε:</TextUnit>
    <TextUnit id="793" loc="784">νῦν μὲν παρ' ἡμῖν χρὴ συνεστίους ἐμοὶ</TextUnit>
    <TextUnit id="794" loc="785">θοίνης γενέσθαι: τυγχάνω δὲ βουθυτῶν</TextUnit>
    <TextUnit id="795" loc="786">νύμφαις: ἑῷοι δ' ἐξαναστάντες λέχους</TextUnit>
    <TextUnit id="796" loc="787">ἐς ταὐτὸν ἥξετ'. ἀλλ' ἴωμεν ἐς δόμους —</TextUnit>
    <TextUnit id="797" loc="788">καὶ ταῦθ' ἅμ' ἠγόρευε καὶ χερὸς λαβὼν</TextUnit>
    <TextUnit id="798" loc="789">παρῆγεν ἡμᾶς — οὐδ' ἀπαρνεῖσθαι χρεών:</TextUnit>
    <TextUnit id="799" loc="790">ἐπεὶ δ' ἐν οἴκοις ἦμεν, ἐννέπει τάδε:</TextUnit>
    <TextUnit id="800" loc="791">λούτρ' ὡς τάχιστα τοῖς ξένοις τις αἰρέτω,</TextUnit>
    <TextUnit id="801" loc="792">ὡς ἀμφὶ βωμὸν στῶσι χερνίβων πέλας.</TextUnit>
    <TextUnit id="802" loc="793">ἀλλ' εἶπ' ̓Ορέστης: ̓Αρτίως ἡγνίσμεθα</TextUnit>
    <TextUnit id="803" loc="794">λουτροῖσι καθαροῖς ποταμίων ῥείθρων ἄπο.</TextUnit>
    <TextUnit id="804" loc="795">εἰ δὲ ξένους ἀστοῖσι συνθύειν χρεών,</TextUnit>
    <TextUnit id="805" loc="796">Αἴγισθ', ἕτοιμοι κοὐκ ἀπαρνούμεσθ', ἄναξ.</TextUnit>
    <TextUnit id="806" loc="797">τοῦτον μὲν οὖν μεθεῖσαν ἐκ μέσου λόγον:</TextUnit>
    <TextUnit id="807" loc="798">λόγχας δὲ θέντες δεσπότου φρουρήματα</TextUnit>
    <TextUnit id="808" loc="799">δμῶες πρὸς ἔργον πάντες ἵεσαν χέρας:</TextUnit>
    <TextUnit id="809" loc="800">οἳ μὲν σφαγεῖον ἔφερον, οἳ δ' ᾖρον κανᾶ,</TextUnit>
    <TextUnit id="810" loc="801">ἄλλοι δὲ πῦρ ἀνῆπτον ἀμφί τ' ἐσχάρας</TextUnit>
    <TextUnit id="811" loc="802">λέβητας ὤρθουν: πᾶσα δ' ἐκτύπει στέγη.</TextUnit>
    <TextUnit id="812" loc="803">λαβὼν δὲ προχύτας μητρὸς εὐνέτης σέθεν</TextUnit>
    <TextUnit id="813" loc="804">ἔβαλλε βωμούς, τοιάδ' ἐννέπων ἔπη:</TextUnit>
    <TextUnit id="814" loc="805">νύμφαι πετραῖαι, πολλάκις με βουθυτεῖν</TextUnit>
    <TextUnit id="815" loc="806">καὶ τὴν κατ' οἴκους Τυνδαρίδα δάμαρτ' ἐμὴν</TextUnit>
    <TextUnit id="816" loc="807">πράσσοντας ὡς νῦν, τοὺς δ' ἐμοὺς ἐχθροὺς κακῶς</TextUnit>
    <TextUnit id="817" loc="808">— λέγων ̓Ορέστην καὶ σέ. δεσπότης δ' ἐμὸς</TextUnit>
    <TextUnit id="818" loc="809">τἀναντί' ηὔχετ', οὐ γεγωνίσκων λόγους,</TextUnit>
    <TextUnit id="819" loc="810">λαβεῖν πατρῷα δώματ'. ἐκ κανοῦ δ' ἑλὼν</TextUnit>
    <TextUnit id="820" loc="811">Αἴγισθος ὀρθὴν σφαγίδα, μοσχείαν τρίχα</TextUnit>
    <TextUnit id="821" loc="812">τεμὼν ἐφ' ἁγνὸν πῦρ ἔθηκε δεξιᾷ,</TextUnit>
    <TextUnit id="822" loc="813">κἄσφαξ' ἐπ' ὤμων μόσχον ὡς ἦραν χεροῖν</TextUnit>
    <TextUnit id="823" loc="814">δμῶες, λέγει δὲ σῷ κασιγνήτῳ τάδε:</TextUnit>
    <TextUnit id="824" loc="815">̓Εκ τῶν καλῶν κομποῦσι τοῖσι Θεσσαλοῖς</TextUnit>
    <TextUnit id="825" loc="816">εἶναι τόδ', ὅστις ταῦρον ἀρταμεῖ καλῶς</TextUnit>
    <TextUnit id="826" loc="817">ἵππους τ' ὀχμάζει: λαβὲ σίδηρον, ὦ ξένε,</TextUnit>
    <TextUnit id="827" loc="818">δεῖξόν τε φήμην ἔτυμον ἀμφὶ Θεσσαλῶν.</TextUnit>
    <TextUnit id="828" loc="819">ὁ δ' εὐκρότητον Δωρίδ' ἁρπάσας χεροῖν,</TextUnit>
    <TextUnit id="829" loc="820">ῥίψας ἀπ' ὤμων εὐπρεπῆ πορπάματα,</TextUnit>
    <TextUnit id="830" loc="821">Πυλάδην μὲν εἵλετ' ἐν πόνοις ὑπηρέτην,</TextUnit>
    <TextUnit id="831" loc="822">δμῶας δ' ἀπωθεῖ: καὶ λαβὼν μόσχου πόδα,</TextUnit>
    <TextUnit id="832" loc="823">λευκὰς ἐγύμνου σάρκας ἐκτείνων χέρα:</TextUnit>
    <TextUnit id="833" loc="824">θᾶσσον δὲ βύρσαν ἐξέδειρεν ἢ δρομεὺς</TextUnit>
    <TextUnit id="834" loc="825">δισσοὺς διαύλους ἱππίους διήνυσε,</TextUnit>
    <TextUnit id="835" loc="826">κἀνεῖτο λαγόνας. ἱερὰ δ' ἐς χεῖρας λαβὼν</TextUnit>
    <TextUnit id="836" loc="827">Αἴγισθος ἤθρει. καὶ λοβὸς μὲν οὐ προσῆν</TextUnit>
    <TextUnit id="837" loc="828">σπλάγχνοις, πύλαι δὲ καὶ δοχαὶ χολῆς πέλας</TextUnit>
    <TextUnit id="838" loc="829">κακὰς ἔφαινον τῷ σκοποῦντι προσβολάς.</TextUnit>
    <TextUnit id="839" loc="830">χὣ μὲν σκυθράζει, δεσπότης δ' ἀνιστορεῖ:</TextUnit>
    <TextUnit id="840" loc="831">τί χρῆμ' ἀθυμεῖς; — ὦ ξέν', ὀρρωδῶ τινα</TextUnit>
    <TextUnit id="841" loc="832">δόλον θυραῖον. ἔστι δ' ἔχθιστος βροτῶν</TextUnit>
    <TextUnit id="842" loc="833">̓Αγαμέμνονος παῖς πολέμιός τ' ἐμοῖς δόμοις:</TextUnit>
    <TextUnit id="843" loc="834">ὃ δ' εἶπε: φυγάδος δῆτα δειμαίνεις δόλον,</TextUnit>
    <TextUnit id="844" loc="835">πόλεως ἀνάσσων; οὐχ, ὅπως παστήρια</TextUnit>
    <TextUnit id="845" loc="836">θοινασόμεσθα, Φθιάδ' ἀντὶ Δωρικῆς</TextUnit>
    <TextUnit id="846" loc="837">οἴσει τις ἡμῖν κοπίδ', ἀπορρήξω χέλυν;</TextUnit>
    <TextUnit id="847" loc="838">λαβὼν δὲ κόπτει. σπλάγχνα δ' Αἴγισθος λαβὼν</TextUnit>
    <TextUnit id="848" loc="839">ἤθρει διαιρῶν. τοῦ δὲ νεύοντος κάτω</TextUnit>
    <TextUnit id="849" loc="840">ὄνυχας ἐπ' ἄκρους στὰς κασίγνητος σέθεν</TextUnit>
    <TextUnit id="850" loc="841">ἐς σφονδύλους ἔπαισε, νωτιαῖα δὲ</TextUnit>
    <TextUnit id="851" loc="842">ἔρρηξεν ἄρθρα: πᾶν δὲ σῶμ' ἄνω κάτω</TextUnit>
    <TextUnit id="852" loc="843">ἤσπαιρεν ἠλάλαζε δυσθνῄσκων φόνῳ.</TextUnit>
    <TextUnit id="853" loc="844">δμῶες δ' ἰδόντες εὐθὺς ᾖξαν ἐς δόρυ,</TextUnit>
    <TextUnit id="854" loc="845">πολλοὶ μάχεσθαι πρὸς δύ': ἀνδρείας δ' ὕπο</TextUnit>
    <TextUnit id="855" loc="846">ἔστησαν ἀντίπρῳρα σείοντες βέλη</TextUnit>
    <TextUnit id="856" loc="847">Πυλάδης ̓Ορέστης τ'. εἶπε δ': οὐχὶ δυσμενὴς</TextUnit>
    <TextUnit id="857" loc="848">ἥκω πόλει τῇδ' οὐδ' ἐμοῖς ὀπάοσιν,</TextUnit>
    <TextUnit id="858" loc="849">φονέα δὲ πατρὸς ἀντετιμωρησάμην</TextUnit>
    <TextUnit id="859" loc="850">τλήμων ̓Ορέστης: ἀλλὰ μή με καίνετε,</TextUnit>
    <TextUnit id="860" loc="851">πατρὸς παλαιοὶ δμῶες. οἳ δ', ἐπεὶ λόγων</TextUnit>
    <TextUnit id="861" loc="852">ἤκουσαν, ἔσχον κάμακας: ἐγνώσθη δ' ὑπὸ</TextUnit>
    <TextUnit id="862" loc="853">γέροντος ἐν δόμοισιν ἀρχαίου τινός.</TextUnit>
    <TextUnit id="863" loc="854">στέφουσι δ' εὐθὺς σοῦ κασιγνήτου κάρα</TextUnit>
    <TextUnit id="864" loc="855">χαίροντες ἀλαλάζοντες. ἔρχεται δὲ σοὶ</TextUnit>
    <TextUnit id="865" loc="856">κάρα 'πιδείξων οὐχὶ Γοργόνος φέρων,</TextUnit>
    <TextUnit id="866" loc="857">ἀλλ' ὃν στυγεῖς Αἴγισθον: αἷμα δ' αἵματος</TextUnit>
    <TextUnit id="867" loc="858">πικρὸς δανεισμὸς ἦλθε τῷ θανόντι νῦν.</TextUnit>
    <TextUnit id="868" loc="859">θὲς ἐς χορόν, ὦ φίλα, ἴχνος,</TextUnit>
    <TextUnit id="869" loc="860">ὡς νεβρὸς οὐράνιον</TextUnit>
    <TextUnit id="870" loc="861">πήδημα κουφίζουσα σὺν ἀγλαί̈ᾳ.</TextUnit>
    <TextUnit id="871" loc="862">νικᾷ στεφαναφορίαν</TextUnit>
    <TextUnit id="872" loc="863">† κρείσσω τοῖς † παρ' ̓Αλφειοῦ ῥεέθροισι τελέσσας</TextUnit>
    <TextUnit id="873" loc="864">κασίγνητος σέθεν: ἀλλ' ἐπάειδε</TextUnit>
    <TextUnit id="874" loc="865">καλλίνικον ᾠδὰν ἐμῷ χορῷ.</TextUnit>
    <TextUnit id="875" loc="866">ὦ φέγγος, ὦ τέθριππον ἡλίου σέλας,</TextUnit>
    <TextUnit id="876" loc="867">ὦ γαῖα καὶ νὺξ ἣν ἐδερκόμην πάρος,</TextUnit>
    <TextUnit id="877" loc="868">νῦν ὄμμα τοὐμὸν ἀμπτυχαί τ' ἐλεύθεροι,</TextUnit>
    <TextUnit id="878" loc="869">ἐπεὶ πατρὸς πέπτωκεν Αἴγισθος φονεύς.</TextUnit>
    <TextUnit id="879" loc="870">φέρ', οἷα δὴ χω καὶ δόμοι κεύθουσί μου</TextUnit>
    <TextUnit id="880" loc="871">κόμης ἀγάλματ' ἐξενέγκωμαι, φίλαι,</TextUnit>
    <TextUnit id="881" loc="872">στέψω τ' ἀδελφοῦ κρᾶτα τοῦ νικηφόρου.</TextUnit>
    <TextUnit id="882" loc="873">σὺ μέν νυν ἀγάλματ' ἄειρε</TextUnit>
    <TextUnit id="883" loc="874">κρατί: τὸ δ' ἁμέτερον</TextUnit>
    <TextUnit id="884" loc="875">χωρήσεται Μούσαισι χόρευμα φίλον.</TextUnit>
    <TextUnit id="885" loc="876">νῦν οἱ πάρος ἁμέτεροι</TextUnit>
    <TextUnit id="886" loc="877">γαίας τυραννεύσουσι φίλοι βασιλῆες,</TextUnit>
    <TextUnit id="887" loc="878">δικαίως τοὺς ἀδίκους καθελόντες.</TextUnit>
    <TextUnit id="888" loc="879">ἀλλ' ἴτω ξύναυλος βοὰ χαρᾷ.</TextUnit>
    <TextUnit id="889" loc="880">ὦ καλλίνικε, πατρὸς ἐκ νικηφόρου</TextUnit>
    <TextUnit id="890" loc="881">γεγώς, ̓Ορέστα, τῆς ὑπ' ̓Ιλίῳ μάχης,</TextUnit>
    <TextUnit id="891" loc="882">δέξαι κόμης σῆς βοστρύχων ἀνδήματα.</TextUnit>
    <TextUnit id="892" loc="883">ἥκεις γὰρ οὐκ ἀχρεῖον ἔκπλεθρον δραμὼν</TextUnit>
    <TextUnit id="893" loc="884">ἀγῶν' ἐς οἴκους, ἀλλὰ πολέμιον κτανὼν</TextUnit>
    <TextUnit id="894" loc="885">Αἴγισθον, ὃς σὸν πατέρα κἀμὸν ὤλεσε.</TextUnit>
    <TextUnit id="895" loc="886">σύ τ', ὦ παρασπίστ', ἀνδρὸς εὐσεβεστάτου</TextUnit>
    <TextUnit id="896" loc="887">παίδευμα Πυλάδη, στέφανον ἐξ ἐμῆς χερὸς</TextUnit>
    <TextUnit id="897" loc="888">δέχου: φέρῃ γὰρ καὶ σὺ τῷδ' ἴσον μέρος</TextUnit>
    <TextUnit id="898" loc="889">ἀγῶνος: αἰεὶ δ' εὐτυχεῖς φαίνοισθέ μοι.</TextUnit>
    <TextUnit id="899" loc="890">θεοὺς μὲν ἡγοῦ πρῶτον, ̓Ηλέκτρα, τύχης</TextUnit>
    <TextUnit id="900" loc="891">ἀρχηγέτας τῆσδ', εἶτα κἄμ' ἐπαίνεσον</TextUnit>
    <TextUnit id="901" loc="892">τὸν τῶν θεῶν τε τῆς τύχης θ' ὑπηρέτην.</TextUnit>
    <TextUnit id="902" loc="893">ἥκω γὰρ οὐ λόγοισιν ἀλλ' ἔργοις κτανὼν</TextUnit>
    <TextUnit id="903" loc="894">Αἴγισθον: ὡς δὲ τῷ σάφ' εἰδέναι τάδε</TextUnit>
    <TextUnit id="904" loc="895">προσθῶμεν, αὐτὸν τὸν θανόντα σοι φέρω,</TextUnit>
    <TextUnit id="905" loc="896">ὃν εἴτε χρῄζεις θηρσὶν ἁρπαγὴν πρόθες,</TextUnit>
    <TextUnit id="906" loc="897">ἢ σκῦλον οἰωνοῖσιν, αἰθέρος τέκνοις,</TextUnit>
    <TextUnit id="907" loc="898">πήξας' ἔρεισον σκόλοπι: σὸς γάρ ἐστι νῦν</TextUnit>
    <TextUnit id="908" loc="899">δοῦλος, πάροιθε δεσπότης κεκλημένος.</TextUnit>
    <TextUnit id="909" loc="900">αἰσχύνομαι μέν, βούλομαι δ' εἰπεῖν ὅμως.</TextUnit>
    <TextUnit id="910" loc="901">τί χρῆμα; λέξον: ὡς φόβου γ' ἔξωθεν εἶ.</TextUnit>
    <TextUnit id="911" loc="902">νεκροὺς ὑβρίζειν, μή μέ τις φθόνῳ βάλῃ.</TextUnit>
    <TextUnit id="912" loc="903">οὐκ ἔστιν οὐδεὶς ὅστις ἂν μέμψαιτό σε.</TextUnit>
    <TextUnit id="913" loc="904">δυσάρεστος ἡμῶν καὶ φιλόψογος πόλις.</TextUnit>
    <TextUnit id="914" loc="905">λέγ', εἴ τι χρῄζεις, σύγγον': ἀσπόνδοισι γὰρ</TextUnit>
    <TextUnit id="915" loc="906">νόμοισιν ἔχθραν τῷδε συμβεβλήκαμεν.</TextUnit>
    <TextUnit id="916" loc="907">εἶἑν: τίν' ἀρχὴν πρῶτά ς' ἐξείπω κακῶν,</TextUnit>
    <TextUnit id="917" loc="908">ποίας τελευτάς; τίνα μέσον τάξω λόγον;</TextUnit>
    <TextUnit id="918" loc="909">καὶ μὴν δι' ὄρθρων γ' οὔποτ' ἐξελίμπανον</TextUnit>
    <TextUnit id="919" loc="910">θρυλοῦς' ἅ γ' εἰπεῖν ἤθελον κατ' ὄμμα σόν,</TextUnit>
    <TextUnit id="920" loc="911">εἰ δὴ γενοίμην δειμάτων ἐλευθέρα</TextUnit>
    <TextUnit id="921" loc="912">τῶν πρόσθε. νῦν οὖν ἐσμεν: ἀποδώσω δέ σοι</TextUnit>
    <TextUnit id="922" loc="913">ἐκεῖν' ἅ σε ζῶντ' ἤθελον λέξαι κακά.</TextUnit>
    <TextUnit id="923" loc="914">ἀπώλεσάς με κὠρφανὴν φίλου πατρὸς</TextUnit>
    <TextUnit id="924" loc="915">καὶ τόνδ' ἔθηκας, οὐδὲν ἠδικημένος,</TextUnit>
    <TextUnit id="925" loc="916">κἄγημας αἰσχρῶς μητέρ' ἄνδρα τ' ἔκτανες</TextUnit>
    <TextUnit id="926" loc="917">στρατηλατοῦνθ' ̔́Ελλησιν, οὐκ ἐλθὼν Φρύγας.</TextUnit>
    <TextUnit id="927" loc="918">ἐς τοῦτο δ' ἦλθες ἀμαθίας ὥστ' ἤλπισας</TextUnit>
    <TextUnit id="928" loc="919">ὡς ἐς σὲ ἐμὴν δὴ μητέρ' οὐχ ἕξοις κακὴν</TextUnit>
    <TextUnit id="929" loc="920">γήμας, ἐμοῦ δὲ πατρὸς ἠδίκεις λέχη.</TextUnit>
    <TextUnit id="930" loc="921">ἴστω δ', ὅταν τις διολέσας δάμαρτά του</TextUnit>
    <TextUnit id="931" loc="922">κρυπταῖσιν εὐναῖς εἶτ' ἀναγκασθῇ λαβεῖν,</TextUnit>
    <TextUnit id="932" loc="923">δύστηνός ἐστιν, εἰ δοκεῖ τὸ σωφρονεῖν</TextUnit>
    <TextUnit id="933" loc="924">ἐκεῖ μὲν αὐτὴν οὐκ ἔχειν, παρ' οἷ δ' ἔχειν.</TextUnit>
    <TextUnit id="934" loc="925">ἄλγιστα δ' ᾤκεις, οὐ δοκῶν οἰκεῖν κακῶς:</TextUnit>
    <TextUnit id="935" loc="926">ᾔδησθα γὰρ δῆτ' ἀνόσιον γήμας γάμον,</TextUnit>
    <TextUnit id="936" loc="927">μήτηρ δὲ ς' ἄνδρα δυσσεβῆ κεκτημένη.</TextUnit>
    <TextUnit id="937" loc="928">ἄμφω πονηρὼ δ' ὄντ' ἀνῃρεῖσθον τύχην</TextUnit>
    <TextUnit id="938" loc="929">† κείνη τε τὴν σὴν καὶ σὺ τοὐκείνης κακόν. †</TextUnit>
    <TextUnit id="939" loc="930">πᾶσιν δ' ἐν ̓Αργείοισιν ἤκουες τάδε:</TextUnit>
    <TextUnit id="940" loc="931">̔Ο τῆς γυναικός — οὐχὶ τἀνδρὸς ἡ γυνή.</TextUnit>
    <TextUnit id="941" loc="932">καίτοι τόδ' αἰσχρόν, προστατεῖν γε δωμάτων</TextUnit>
    <TextUnit id="942" loc="933">γυναῖκα, μὴ τὸν ἄνδρα: κἀκείνους στυγῶ</TextUnit>
    <TextUnit id="943" loc="934">τοὺς παῖδας, ὅστις τοῦ μὲν ἄρσενος πατρὸς</TextUnit>
    <TextUnit id="944" loc="935">οὐκ ὠνόμασται, τῆς δὲ μητρὸς ἐν πόλει.</TextUnit>
    <TextUnit id="945" loc="936">ἐπίσημα γὰρ γήμαντι καὶ μείζω λέχη</TextUnit>
    <TextUnit id="946" loc="937">τἀνδρὸς μὲν οὐδείς, τῶν δὲ θηλειῶν λόγος.</TextUnit>
    <TextUnit id="947" loc="938">ὃ δ' ἠπάτα σε πλεῖστον οὐκ ἐγνωκότα,</TextUnit>
    <TextUnit id="948" loc="939">ηὔχεις τις εἶναι τοῖσι χρήμασι σθένων:</TextUnit>
    <TextUnit id="949" loc="940">τὰ δ' οὐδὲν εἰ μὴ βραχὺν ὁμιλῆσαι χρόνον.</TextUnit>
    <TextUnit id="950" loc="941">ἡ γὰρ φύσις βέβαιος, οὐ τὰ χρήματα.</TextUnit>
    <TextUnit id="951" loc="942">ἣ μὲν γὰρ αἰεὶ παραμένους' αἴρει κακά:</TextUnit>
    <TextUnit id="952" loc="943">ὁ δ' ὄλβος ἀδίκως καὶ μετὰ σκαιῶν ξυνὼν</TextUnit>
    <TextUnit id="953" loc="944">ἐξέπτατ' οἴκων, σμικρὸν ἀνθήσας χρόνον.</TextUnit>
    <TextUnit id="954" loc="945">ἃ δ' ἐς γυναῖκας — παρθένῳ γὰρ οὐ καλὸν</TextUnit>
    <TextUnit id="955" loc="946">λέγειν — σιωπῶ, γνωρίμως δ' αἰνίξομαι.</TextUnit>
    <TextUnit id="956" loc="947">ὕβριζες, ὡς δὴ βασιλικοὺς ἔχων δόμους</TextUnit>
    <TextUnit id="957" loc="948">κάλλει τ' ἀραρώς. ἀλλ' ἔμοιγ' εἴη πόσις</TextUnit>
    <TextUnit id="958" loc="949">μὴ παρθενωπός, ἀλλὰ τἀνδρείου τρόπου.</TextUnit>
    <TextUnit id="959" loc="950">τὰ γὰρ τέκν' αὐτῶν ̓́Αρεος ἐκκρεμάννυται,</TextUnit>
    <TextUnit id="960" loc="951">τὰ δ' εὐπρεπῆ δὴ κόσμος ἐν χοροῖς μόνον.</TextUnit>
    <TextUnit id="961" loc="952">ἔρρ', οὐδὲν εἰδὼς ὧν ἐφευρεθεὶς χρόνῳ</TextUnit>
    <TextUnit id="962" loc="953">δίκην δέδωκας. — ὧδέ τις κακοῦργος ὢν</TextUnit>
    <TextUnit id="963" loc="954">μή μοι τὸ πρῶτον βῆμ' ἐὰν δράμῃ καλῶς,</TextUnit>
    <TextUnit id="964" loc="955">νικᾶν δοκείτω τὴν Δίκην, πρὶν ἂν πέλας</TextUnit>
    <TextUnit id="965" loc="956">γραμμῆς ἵκηται καὶ τέλος κάμψῃ βίου.</TextUnit>
    <TextUnit id="966" loc="957">ἔπραξε δεινά, δεινὰ δ' ἀντέδωκε σοὶ</TextUnit>
    <TextUnit id="967" loc="958">καὶ τῷδ': ἔχει γὰρ ἡ Δίκη μέγα σθένος.</TextUnit>
    <TextUnit id="968" loc="959">εἶἑν: κομίζειν τοῦδε σῶμ' ἔσω χρεὼν</TextUnit>
    <TextUnit id="969" loc="960">σκότῳ τε δοῦναι, δμῶες, ὡς, ὅταν μόλῃ</TextUnit>
    <TextUnit id="970" loc="961">μήτηρ, σφαγῆς πάροιθε μὴ εἰσίδῃ νεκρόν.</TextUnit>
    <TextUnit id="971" loc="962">ἐπίσχες: ἐμβάλωμεν εἰς ἄλλον λόγον.</TextUnit>
    <TextUnit id="972" loc="963">τί δ'; ἐκ Μυκηνῶν μῶν βοηδρόμους ὁρῶ;</TextUnit>
    <TextUnit id="973" loc="964">οὔκ, ἀλλὰ τὴν τεκοῦσαν ἥ μ' ἐγείνατο.</TextUnit>
    <TextUnit id="974" loc="965">καλῶς ἄρ' ἄρκυν ἐς μέσην πορεύεται —</TextUnit>
    <TextUnit id="975" loc="966">καὶ μὴν ὄχοις γε καὶ στολῇ λαμπρύνεται.</TextUnit>
    <TextUnit id="976" loc="967">τί δῆτα δρῶμεν; μητέρ' ἦ φονεύσομεν;</TextUnit>
    <TextUnit id="977" loc="968">μῶν ς' οἶκτος εἷλε, μητρὸς ὡς εἶδες δέμας;</TextUnit>
    <TextUnit id="978" loc="969">φεῦ:</TextUnit>
    <TextUnit id="979" loc="970">πῶς γὰρ κτάνω νιν, ἥ μ' ἔθρεψε κἄτεκεν;</TextUnit>
    <TextUnit id="980" loc="970">ὥσπερ πατέρα σὸν ἥδε κἀμὸν ὤλεσεν.</TextUnit>
    <TextUnit id="981" loc="971">ὦ Φοῖβε, πολλήν γ' ἀμαθίαν ἐθέσπισας —</TextUnit>
    <TextUnit id="982" loc="972">ὅπου δ' ̓Απόλλων σκαιὸς ᾖ, τίνες σοφοί;</TextUnit>
    <TextUnit id="983" loc="973">ὅστις μ' ἔχρησας μητέρ', ἣν οὐ χρῆν, κτανεῖν.</TextUnit>
    <TextUnit id="984" loc="974">βλάπτῃ δὲ δὴ τί πατρὶ τιμωρῶν σέθεν;</TextUnit>
    <TextUnit id="985" loc="975">μητροκτόνος νῦν φεύξομαι, τόθ' ἁγνὸς ὤν.</TextUnit>
    <TextUnit id="986" loc="976">καὶ μή γ' ἀμύνων πατρὶ δυσσεβὴς ἔσῃ.</TextUnit>
    <TextUnit id="987" loc="977">ἐγὼ δὲ μητρὸς — ; τῷ φόνου δώσω δίκας;</TextUnit>
    <TextUnit id="988" loc="978">τῷ δ' ἢν πατρῴαν διαμεθῇς τιμωρίαν;</TextUnit>
    <TextUnit id="989" loc="979">ἆρ' αὔτ' ἀλάστωρ εἶπ' ἀπεικασθεὶς θεῷ;</TextUnit>
    <TextUnit id="990" loc="980">ἱερὸν καθίζων τρίποδ'; ἐγὼ μὲν οὐ δοκῶ.</TextUnit>
    <TextUnit id="991" loc="981">οὐδ' ἂν πιθοίμην εὖ μεμαντεῦσθαι τάδε.</TextUnit>
    <TextUnit id="992" loc="982">οὐ μὴ κακισθεὶς εἰς ἀνανδρίαν πεσῇ.</TextUnit>
    <TextUnit id="993" loc="983">ἀλλ' ἦ τὸν αὐτὸν τῇδ' ὑποστήσω δόλον;</TextUnit>
    <TextUnit id="994" loc="984">ᾧ καὶ πόσιν καθεῖλες, Αἴγισθον κτανών.</TextUnit>
    <TextUnit id="995" loc="985">ἔσειμι: δεινοῦ δ' ἄρχομαι προβλήματος</TextUnit>
    <TextUnit id="996" loc="986">καὶ δεινὰ δράσω γε — εἰ θεοῖς δοκεῖ τάδε,</TextUnit>
    <TextUnit id="997" loc="987">ἔστω: πικρὸν δὲ χἡδὺ τἀγώνισμά μοι.</TextUnit>
    <TextUnit id="998" loc="988">ἰώ,</TextUnit>
    <TextUnit id="999" loc="989">βασίλεια γύναι χθονὸς ̓Αργείας,</TextUnit>
    <TextUnit id="1000" loc="990">παῖ Τυνδάρεω,</TextUnit>
    <TextUnit id="1001" loc="990">καὶ τοῖν ἀγαθοῖν ξύγγονε κούροιν</TextUnit>
    <TextUnit id="1002" loc="991">Διός, οἳ φλογερὰν αἰθέρ' ἐν ἄστροις</TextUnit>
    <TextUnit id="1003" loc="992">ναίουσι, βροτῶν ἐν ἁλὸς ῥοθίοις</TextUnit>
    <TextUnit id="1004" loc="993">τιμὰς σωτῆρας ἔχοντες:</TextUnit>
    <TextUnit id="1005" loc="994">χαῖρε, σεβίζω ς' ἴσα καὶ μάκαρας</TextUnit>
    <TextUnit id="1006" loc="995">πλούτου μεγάλης τ' εὐδαιμονίας.</TextUnit>
    <TextUnit id="1007" loc="996">τὰς σὰς δὲ τύχας θεραπεύεσθαι</TextUnit>
    <TextUnit id="1008" loc="997">καιρός. χαῖρ', ὦ βασίλεια.</TextUnit>
    <TextUnit id="1009" loc="998">ἔκβητ' ἀπήνης, Τρῳάδες, χειρὸς δ' ἐμῆς</TextUnit>
    <TextUnit id="1010" loc="999">λάβεσθ', ἵν' ἔξω τοῦδ' ὄχου στήσω πόδα.</TextUnit>
    <TextUnit id="1011" loc="1000">σκύλοισι μὲν γὰρ θεῶν κεκόσμηνται δόμοι</TextUnit>
    <TextUnit id="1012" loc="1001">Φρυγίοις, ἐγὼ δὲ τάσδε, Τρῳάδος χθονὸς</TextUnit>
    <TextUnit id="1013" loc="1002">ἐξαίρετ', ἀντὶ παιδὸς ἣν ἀπώλεσα</TextUnit>
    <TextUnit id="1014" loc="1003">σμικρὸν γέρας, καλὸν δὲ κέκτημαι δόμοις.</TextUnit>
    <TextUnit id="1015" loc="1004">οὔκουν ἐγώ — δούλη γὰρ ἐκβεβλημένη</TextUnit>
    <TextUnit id="1016" loc="1005">δόμων πατρῴων δυστυχεῖς οἰκῶ δόμους —</TextUnit>
    <TextUnit id="1017" loc="1006">μῆτερ, λάβωμαι μακαρίας τῆς σῆς χερός;</TextUnit>
    <TextUnit id="1018" loc="1007">δοῦλαι πάρεισιν αἵδε, μὴ σύ μοι πόνει.</TextUnit>
    <TextUnit id="1019" loc="1008">τί δ'; αἰχμάλωτόν τοί μ' ἀπῴκισας δόμων,</TextUnit>
    <TextUnit id="1020" loc="1009">ᾑρημένων δὲ δωμάτων ᾑρήμεθα,</TextUnit>
    <TextUnit id="1021" loc="1010">ὡς αἵδε, πατρὸς ὀρφαναὶ λελειμμέναι.</TextUnit>
    <TextUnit id="1022" loc="1011">τοιαῦτα μέντοι σὸς πατὴρ βουλεύματα</TextUnit>
    <TextUnit id="1023" loc="1012">ἐς οὓς ἐχρῆν ἥκιστ' ἐβούλευσεν φίλων.</TextUnit>
    <TextUnit id="1024" loc="1013">λέξω δὲ καίτοι δόξ' ὅταν λάβῃ κακὴ</TextUnit>
    <TextUnit id="1025" loc="1014">γυναῖκα, γλώσσῃ πικρότης ἔνεστί τις.</TextUnit>
    <TextUnit id="1026" loc="1015">ὡς μὲν παρ' ἡμῖν, οὐ καλῶς: τὸ πρᾶγμα δὲ</TextUnit>
    <TextUnit id="1027" loc="1016">μαθόντας, ἢν μὲν ἀξίως μισεῖν ἔχῃ,</TextUnit>
    <TextUnit id="1028" loc="1017">στυγεῖν δίκαιον: εἰ δὲ μή, τί δεῖ στυγεῖν;</TextUnit>
    <TextUnit id="1029" loc="1018">ἡμᾶς ἔδωκε Τυνδάρεως τῷ σῷ πατρί,</TextUnit>
    <TextUnit id="1030" loc="1019">οὐχ ὥστε θνῄσκειν, οὐδ' ἃ γειναίμην ἐγώ.</TextUnit>
    <TextUnit id="1031" loc="1020">κεῖνος δὲ παῖδα τὴν ἐμὴν ̓Αχιλλέως</TextUnit>
    <TextUnit id="1032" loc="1021">λέκτροισι πείσας ᾤχετ' ἐκ δόμων ἄγων</TextUnit>
    <TextUnit id="1033" loc="1022">πρυμνοῦχον Αὖλιν, ἔνθ' ὑπερτείνας πυρᾶς</TextUnit>
    <TextUnit id="1034" loc="1023">λευκὴν διήμης' ̓Ιφιγόνης παρηί̈δα.</TextUnit>
    <TextUnit id="1035" loc="1024">κεἰ μὲν πόλεως ἅλωσιν ἐξιώμενος,</TextUnit>
    <TextUnit id="1036" loc="1025">ἢ δῶμ' ὀνήσων τἄλλα τ' ἐκσῴζων τέκνα,</TextUnit>
    <TextUnit id="1037" loc="1026">ἔκτεινε πολλῶν μίαν ὕπερ, συγγνώστ' ἂν ἦν:</TextUnit>
    <TextUnit id="1038" loc="1027">νῦν δ' οὕνεχ' ̔Ελένη μάργος ἦν ὅ τ' αὖ λαβὼν</TextUnit>
    <TextUnit id="1039" loc="1028">ἄλοχον κολάζειν προδότιν οὐκ ἠπίστατο,</TextUnit>
    <TextUnit id="1040" loc="1029">τούτων ἕκατι παῖδ' ἐμὴν διώλεσεν.</TextUnit>
    <TextUnit id="1041" loc="1030">ἐπὶ τοῖσδε τοίνυν καίπερ ἠδικημένη</TextUnit>
    <TextUnit id="1042" loc="1031">οὐκ ἠγριώμην οὐδ' ἂν ἔκτανον πόσιν:</TextUnit>
    <TextUnit id="1043" loc="1032">ἀλλ' ἦλθ' ἔχων μοι μαινάδ' ἔνθεον κόρην</TextUnit>
    <TextUnit id="1044" loc="1033">λέκτροις τ' ἐπεισέφρηκε, καὶ νύμφα δύο</TextUnit>
    <TextUnit id="1045" loc="1034">ἐν τοῖσιν αὐτοῖς δώμασιν κατείχομεν.</TextUnit>
    <TextUnit id="1046" loc="1035">μῶρον μὲν οὖν γυναῖκες, οὐκ ἄλλως λέγω:</TextUnit>
    <TextUnit id="1047" loc="1036">ὅταν δ', ὑπόντος τοῦδ', ἁμαρτάνῃ πόσις</TextUnit>
    <TextUnit id="1048" loc="1037">τἄνδον παρώσας λέκτρα, μιμεῖσθαι θέλει</TextUnit>
    <TextUnit id="1049" loc="1038">γυνὴ τὸν ἄνδρα χἅτερον κτᾶσθαι φίλον.</TextUnit>
    <TextUnit id="1050" loc="1039">κἄπειτ' ἐν ἡμῖν ὁ ψόγος λαμπρύνεται,</TextUnit>
    <TextUnit id="1051" loc="1040">οἱ δ' αἴτιοι τῶνδ' οὐ κλύους' ἄνδρες κακῶς.</TextUnit>
    <TextUnit id="1052" loc="1041">εἰ δ' ἐκ δόμων ἥρπαστο Μενέλεως λάθρᾳ,</TextUnit>
    <TextUnit id="1053" loc="1042">κτανεῖν μ' ̓Ορέστην χρῆν, κασιγνήτης πόσιν</TextUnit>
    <TextUnit id="1054" loc="1043">Μενέλαον ὡς σώσαιμι; σὸς δὲ πῶς πατὴρ</TextUnit>
    <TextUnit id="1055" loc="1044">ἠνέσχετ' ἂν ταῦτ'; εἶτα τὸν μὲν οὐ θανεῖν</TextUnit>
    <TextUnit id="1056" loc="1045">κτείνοντα χρῆν τἄμ', ἐμὲ δὲ πρὸς κείνου παθεῖν;</TextUnit>
    <TextUnit id="1057" loc="1046">ἔκτειν', ἐτρέφθην ἥνπερ ἦν πορεύσιμον</TextUnit>
    <TextUnit id="1058" loc="1047">πρὸς τοὺς ἐκείνῳ πολεμίους. φίλων γὰρ ἂν</TextUnit>
    <TextUnit id="1059" loc="1048">τίς ἂν πατρὸς σοῦ φόνον ἐκοινώνησέ μοι;</TextUnit>
    <TextUnit id="1060" loc="1049">λέγ', εἴ τι χρῄζεις, κἀντίθες παρρησίᾳ,</TextUnit>
    <TextUnit id="1061" loc="1050">ὅπως τέθνηκε σὸς πατὴρ οὐκ ἐνδίκως.</TextUnit>
    <TextUnit id="1062" loc="1051">δίκαι' ἔλεξας: ἡ δίκη δ' αἰσχρῶς ἔχει.</TextUnit>
    <TextUnit id="1063" loc="1052">γυναῖκα γὰρ χρὴ πάντα συγχωρεῖν πόσει,</TextUnit>
    <TextUnit id="1064" loc="1053">ἥτις φρενήρης: ᾗ δὲ μὴ δοκεῖ τάδε,</TextUnit>
    <TextUnit id="1065" loc="1054">οὐδ' εἰς ἀριθμὸν τῶν ἐμῶν ἥκει λόγων.</TextUnit>
    <TextUnit id="1066" loc="1055">μέμνησο, μῆτερ, οὓς ἔλεξας ὑστάτους</TextUnit>
    <TextUnit id="1067" loc="1056">λόγους, διδοῦσα πρὸς σέ μοι παρρησίαν.</TextUnit>
    <TextUnit id="1068" loc="1057">καὶ νῦν γέ φημι κοὐκ ἀπαρνοῦμαι, τέκνον.</TextUnit>
    <TextUnit id="1069" loc="1058">† ἆρα † κλύουσα, μῆτερ, εἶτ' ἔρξεις κακῶς;</TextUnit>
    <TextUnit id="1070" loc="1059">οὐκ ἔστι, τῇ σῇ δ' ἡδὺ προσθήσω φρενί.</TextUnit>
    <TextUnit id="1071" loc="1060">λέγοιμ' ἄν: ἀρχὴ δ' ἥδε μοι προοιμίου:</TextUnit>
    <TextUnit id="1072" loc="1061">εἴθ' εἶχες, ὦ τεκοῦσα, βελτίους φρένας.</TextUnit>
    <TextUnit id="1073" loc="1062">τὸ μὲν γὰρ εἶδος αἶνον ἄξιον φέρειν</TextUnit>
    <TextUnit id="1074" loc="1063">̔Ελένης τε καὶ σοῦ, δύο δ' ἔφυτε συγγόνω,</TextUnit>
    <TextUnit id="1075" loc="1064">ἄμφω ματαίω Κάστορός τ' οὐκ ἀξίω.</TextUnit>
    <TextUnit id="1076" loc="1065">ἣ μὲν γὰρ ἁρπασθεῖς' ἑκοῦς' ἀπώλετο,</TextUnit>
    <TextUnit id="1077" loc="1066">σὺ δ' ἄνδρ' ἄριστον ̔Ελλάδος διώλεσας,</TextUnit>
    <TextUnit id="1078" loc="1067">σκῆψιν προτείνους', ὡς ὑπὲρ τέκνου πόσιν</TextUnit>
    <TextUnit id="1079" loc="1068">ἔκτεινας: οὐ γάρ ς' ὡς ἔγωγ' ἴσασιν εὖ.</TextUnit>
    <TextUnit id="1080" loc="1069">ἥτις, θυγατρὸς πρὶν κεκυρῶσθαι σφαγάς,</TextUnit>
    <TextUnit id="1081" loc="1070">νέον τ' ἀπ' οἴκων ἀνδρὸς ἐξωρμημένου,</TextUnit>
    <TextUnit id="1082" loc="1071">ξανθὸν κατόπτρῳ πλόκαμον ἐξήσκεις κόμης.</TextUnit>
    <TextUnit id="1083" loc="1072">γυνὴ δ', ἀπόντος ἀνδρός ἥτις ἐκ δόμων</TextUnit>
    <TextUnit id="1084" loc="1073">ἐς κάλλος ἀσκεῖ, διάγραφ' ὡς οὖσαν κακήν.</TextUnit>
    <TextUnit id="1085" loc="1074">οὐδὲν γὰρ αὐτὴν δεῖ θύρασιν εὐπρεπὲς</TextUnit>
    <TextUnit id="1086" loc="1075">φαίνειν πρόσωπον, ἤν τι μὴ ζητῇ κακόν.</TextUnit>
    <TextUnit id="1087" loc="1076">μόνη δὲ πασῶν οἶδ' ἐγὼ ς' ̔Ελληνίδων,</TextUnit>
    <TextUnit id="1088" loc="1077">εἰ μὲν τὰ Τρώων εὐτυχοῖ, κεχαρμένην,</TextUnit>
    <TextUnit id="1089" loc="1078">εἰ δ' ἥσσον' εἴη, συννεφοῦσαν ὄμματα,</TextUnit>
    <TextUnit id="1090" loc="1079">̓Αγαμέμνον' οὐ χρῄζουσαν ἐκ Τροίας μολεῖν.</TextUnit>
    <TextUnit id="1091" loc="1080">καίτοι καλῶς γε σωφρονεῖν παρεῖχέ σοι:</TextUnit>
    <TextUnit id="1092" loc="1081">ἄνδρ' εἶχες οὐ κακίον' Αἰγίσθου πόσιν,</TextUnit>
    <TextUnit id="1093" loc="1082">ὃν ̔Ελλὰς αὑτῆς εἵλετο στρατηλάτην:</TextUnit>
    <TextUnit id="1094" loc="1083">̔Ελένης δ' ἀδελφῆς τοιάδ' ἐξειργασμένης</TextUnit>
    <TextUnit id="1095" loc="1084">ἐξῆν κλέος σοι μέγα λαβεῖν: τὰ γὰρ κακὰ</TextUnit>
    <TextUnit id="1096" loc="1085">παράδειγμα τοῖς ἐσθλοῖσιν εἴσοψίν τ' ἔχει.</TextUnit>
    <TextUnit id="1097" loc="1086">εἰ δ', ὡς λέγεις, σὴν θυγατέρ' ἔκτεινεν πατήρ,</TextUnit>
    <TextUnit id="1098" loc="1087">ἐγὼ τί ς' ἠδίκης' ἐμός τε σύγγονος;</TextUnit>
    <TextUnit id="1099" loc="1088">πῶς οὐ πόσιν κτείνασα πατρῴους δόμους</TextUnit>
    <TextUnit id="1100" loc="1089">ἡμῖν προσῆψας, ἀλλ' ἐπηνέγκω λέχει</TextUnit>
    <TextUnit id="1101" loc="1090">τἀλλότρια, μισθοῦ τοὺς γάμους ὠνουμένη;</TextUnit>
    <TextUnit id="1102" loc="1091">κοὔτ' ἀντιφεύγει παιδὸς ἀντὶ σοῦ πόσις,</TextUnit>
    <TextUnit id="1103" loc="1092">οὔτ' ἀντ' ἐμοῦ τέθνηκε, δὶς τόσως ἐμὲ</TextUnit>
    <TextUnit id="1104" loc="1093">κτείνας ἀδελφῆς ζῶσαν. εἰ δ' ἀμείψεται</TextUnit>
    <TextUnit id="1105" loc="1094">φόνον δικάζων φόνος, ἀποκτενῶ ς' ἐγὼ</TextUnit>
    <TextUnit id="1106" loc="1095">καὶ παῖς ̓Ορέστης πατρὶ τιμωρούμενοι:</TextUnit>
    <TextUnit id="1107" loc="1096">εἰ γὰρ δίκαι' ἐκεῖνα, καὶ τάδ' ἔνδικα.</TextUnit>
    <TextUnit id="1108" loc="1097">ὅστις δὲ πλοῦτον ἢ εὐγένειαν εἰσιδὼν</TextUnit>
    <TextUnit id="1109" loc="1098">γαμεῖ πονηράν, μῶρός ἐστι: μικρὰ γὰρ</TextUnit>
    <TextUnit id="1110" loc="1099">μεγάλων ἀμείνω σώφρον' ἐν δόμοις λέχη.</TextUnit>
    <TextUnit id="1111" loc="1100">τύχη γυναικῶν ἐς γάμους. τὰ μὲν γὰρ εὖ,</TextUnit>
    <TextUnit id="1112" loc="1101">τὰ δ' οὐ καλῶς πίπτοντα δέρκομαι βροτῶν.</TextUnit>
    <TextUnit id="1113" loc="1102">ὦ παῖ, πέφυκας πατέρα σὸν στέργειν ἀεί:</TextUnit>
    <TextUnit id="1114" loc="1103">ἔστιν δὲ καὶ τόδ': οἳ μέν εἰσιν ἀρσένων,</TextUnit>
    <TextUnit id="1115" loc="1104">οἳ δ' αὖ φιλοῦσι μητέρας μᾶλλον πατρός.</TextUnit>
    <TextUnit id="1116" loc="1105">συγγνώσομαί σοι: καὶ γὰρ οὐχ οὕτως ἄγαν</TextUnit>
    <TextUnit id="1117" loc="1106">χαίρω τι, τέκνον, τοῖς δεδραμένοις ἐμοί.</TextUnit>
    <TextUnit id="1118" loc="1107">σὺ δ' ὧδ' ἄλουτος καὶ δυσείματος χρόα</TextUnit>
    <TextUnit id="1119" loc="1108">λεχὼ νεογνῶν ἐκ τόκων πεπαυμένη;</TextUnit>
    <TextUnit id="1120" loc="1109">οἴμοι τάλαινα τῶν ἐμῶν βουλευμάτων:</TextUnit>
    <TextUnit id="1121" loc="1110">ὡς μᾶλλον ἢ χρῆν ἤλας' εἰς ὀργὴν πόσιν.</TextUnit>
    <TextUnit id="1122" loc="1111">ὀψὲ στενάζεις, ἡνίκ' οὐκ ἔχεις ἄκη.</TextUnit>
    <TextUnit id="1123" loc="1112">πατὴρ μὲν οὖν τέθνηκε: τὸν δ' ἔξω χθονὸς</TextUnit>
    <TextUnit id="1124" loc="1113">πῶς οὐ κομίζῃ παῖδ' ἀλητεύοντα σόν;</TextUnit>
    <TextUnit id="1125" loc="1114">δέδοικα: τοὐμὸν δ', οὐχὶ τοὐκείνου, σκοπῶ.</TextUnit>
    <TextUnit id="1126" loc="1115">πατρὸς γάρ, ὡς λέγουσι, θυμοῦται φόνῳ.</TextUnit>
    <TextUnit id="1127" loc="1116">τί δαὶ πόσιν σὸν ἄγριον εἰς ἡμᾶς ἔχεις;</TextUnit>
    <TextUnit id="1128" loc="1117">τρόποι τοιοῦτοι: καὶ σὺ δ' αὐθάδης ἔφυς.</TextUnit>
    <TextUnit id="1129" loc="1118">ἀλγῶ γάρ: ἀλλὰ παύσομαι θυμουμένη.</TextUnit>
    <TextUnit id="1130" loc="1119">καὶ μὴν ἐκεῖνος οὐκέτ' ἔσται σοι βαρύς.</TextUnit>
    <TextUnit id="1131" loc="1120">φρονεῖ μέγ': ἐν γὰρ τοῖς ἐμοῖς ναίει δόμοις.</TextUnit>
    <TextUnit id="1132" loc="1121">ὁρᾷς; ἀν' αὖ σὺ ζωπυρεῖς νείκη νέα.</TextUnit>
    <TextUnit id="1133" loc="1122">σιγῶ: δέδοικα γάρ νιν ὡς δέδοικ' ἐγώ.</TextUnit>
    <TextUnit id="1134" loc="1123">παῦσαι λόγων τῶνδε. ἀλλὰ τί μ' ἐκάλεις, τέκνον;</TextUnit>
    <TextUnit id="1135" loc="1124">ἤκουσας, οἶμαι, τῶν ἐμῶν λοχευμάτων:</TextUnit>
    <TextUnit id="1136" loc="1125">τούτων ὕπερ μοι θῦσον — οὐ γὰρ οἶδ' ἐγώ —</TextUnit>
    <TextUnit id="1137" loc="1126">δεκάτῃ σελήνῃ παιδὸς ὡς νομίζεται:</TextUnit>
    <TextUnit id="1138" loc="1127">τρίβων γὰρ οὐκ εἴμ', ἄτοκος οὖς' ἐν τῷ πάρος.</TextUnit>
    <TextUnit id="1139" loc="1128">ἄλλης τόδ' ἔργον, ἥ ς' ἔλυσεν ἐκ τόκων.</TextUnit>
    <TextUnit id="1140" loc="1129">αὐτὴ 'λόχευον κἄτεκον μόνη βρέφος.</TextUnit>
    <TextUnit id="1141" loc="1130">οὕτως ἀγείτων οἶκος ἵδρυται φίλων;</TextUnit>
    <TextUnit id="1142" loc="1131">πένητας οὐδεὶς βούλεται κτᾶσθαι φίλους.</TextUnit>
    <TextUnit id="1143" loc="1132">ἀλλ' εἶμι, παιδὸς ἀριθμὸν ὡς τελεσφόρον</TextUnit>
    <TextUnit id="1144" loc="1133">θύσω θεοῖσι: σοὶ δ' ὅταν πράξω χάριν</TextUnit>
    <TextUnit id="1145" loc="1134">τήνδ', εἶμ' ἐπ' ἀγρὸν οὗ πόσις θυηπολεῖ</TextUnit>
    <TextUnit id="1146" loc="1135">νύμφαισιν. ἀλλὰ τούσδ' ὄχους, ὀπάονες,</TextUnit>
    <TextUnit id="1147" loc="1136">φάτναις ἄγοντες πρόσθεθ': ἡνίκ' ἂν δέ με</TextUnit>
    <TextUnit id="1148" loc="1137">δοκῆτε θυσίας τῆσδ' ἀπηλλάχθαι θεοῖς,</TextUnit>
    <TextUnit id="1149" loc="1138">πάρεστε: δεῖ γὰρ καὶ πόσει δοῦναι χάριν.</TextUnit>
    <TextUnit id="1150" loc="1139">χώρει πένητας ἐς δόμους: φρούρει δέ μοι</TextUnit>
    <TextUnit id="1151" loc="1140">μή ς' αἰθαλώσῃ πολύκαπνον στέγος πέπλους.</TextUnit>
    <TextUnit id="1152" loc="1141">θύσεις γὰρ οἷα χρή σε δαίμοσιν θύη.</TextUnit>
    <TextUnit id="1153" loc="1142">κανοῦν δ' ἐνῆρκται καὶ τεθηγμένη σφαγίς,</TextUnit>
    <TextUnit id="1154" loc="1143">ἥπερ καθεῖλε ταῦρον, οὗ πέλας πεσῇ</TextUnit>
    <TextUnit id="1155" loc="1144">πληγεῖσα: νυμφεύσῃ δὲ κἀν ̔́Αιδου δόμοις</TextUnit>
    <TextUnit id="1156" loc="1145">ᾧπερ ξυνηῦδες ἐν φάει. τοσήνδ' ἐγὼ</TextUnit>
    <TextUnit id="1157" loc="1146">δώσω χάριν σοι, σὺ δὲ δίκην ἐμοὶ πατρός.</TextUnit>
    <TextUnit id="1158" loc="1147">ἀμοιβαὶ κακῶν: μετάτροποι πνέου-</TextUnit>
    <TextUnit id="1159" loc="1148">σιν αὖραι δόμων. τότε μὲν ἐν λουτροῖς</TextUnit>
    <TextUnit id="1160" loc="1149">ἔπεσεν ἐμὸς ἐμὸς ἀρχέτας,</TextUnit>
    <TextUnit id="1161" loc="1150">ἰάχησε δὲ στέγα λάινοί τε θριγκοὶ δόμων,</TextUnit>
    <TextUnit id="1162" loc="1151">τάδ' ἐνέποντος: ̓͂Ω σχέτλια: τί με, γύναι, φονεύσεις φίλαν</TextUnit>
    <TextUnit id="1163" loc="1152">πατρίδα δεκέτεσιν σποραῖσιν ἐλθόντ' ἐμάν;</TextUnit>
    <TextUnit id="1164" loc="1155">παλίρρους δὲ τάνδ' ὑπάγεται δίκα</TextUnit>
    <TextUnit id="1165" loc="1156">διαδρόμου λέχους μέλεον ἃ πόσιν</TextUnit>
    <TextUnit id="1166" loc="1157">χρόνιον ἱκόμενον εἰς οἴκους</TextUnit>
    <TextUnit id="1167" loc="1158">Κυκλώπειά τ' οὐράνια τείχε' ὀξυθήκτου βέλους</TextUnit>
    <TextUnit id="1168" loc="1160">ἔκανεν αὐτόχειρ, πέλεκυν ἐν χεροῖν λαβοῦς': ἆ τλάμων</TextUnit>
    <TextUnit id="1169" loc="1161">πόσις, ὅ τί ποτε τὰν τάλαιναν ἔσχεν κακόν.</TextUnit>
    <TextUnit id="1170" loc="1162">ὀρεία τις ὡς λέαιν' ὀργάδων</TextUnit>
    <TextUnit id="1171" loc="1163">δρύοχα νεμομένα, τάδε κατήνυσεν.</TextUnit>
    <TextUnit id="1172" loc="1165">ὦ τέκνα, πρὸς θεῶν, μὴ κτάνητε μητέρα.</TextUnit>
    <TextUnit id="1173" loc="1166">κλύεις ὑπώροφον βοάν;</TextUnit>
    <TextUnit id="1174" loc="1167">ἰώ μοί μοι.</TextUnit>
    <TextUnit id="1175" loc="1168">ᾤμωξα κἀγὼ πρὸς τέκνων χειρουμένης.</TextUnit>
    <TextUnit id="1176" loc="1169">νέμει τοι δίκαν θεός, ὅταν τύχῃ:</TextUnit>
    <TextUnit id="1177" loc="1170">σχέτλια μὲν ἔπαθες, ἀνόσια δ' εἰργάσω,</TextUnit>
    <TextUnit id="1178" loc="1171">τάλαιν', εὐνέταν.</TextUnit>
    <TextUnit id="1179" loc="1172">ἀλλ' οἵδε μητρὸς νεοφόνοις ἐν αἵμασι</TextUnit>
    <TextUnit id="1180" loc="1173">πεφυρμένοι βαίνουσιν ἐξ οἴκων πόδα,</TextUnit>
    <TextUnit id="1181" loc="1174">τροπαῖα δείγματ' ἀθλίων προσφαγμάτων.</TextUnit>
    <TextUnit id="1182" loc="1175">οὐκ ἔστιν οὐδεὶς οἶκος ἀθλιώτερος</TextUnit>
    <TextUnit id="1183" loc="1176">τῶν Τανταλείων οὐδ' ἔφυ ποτ' ἐκγόνων.</TextUnit>
    <TextUnit id="1184" loc="1177">ἰὼ Γᾶ καὶ Ζεῦ πανδερκέτα</TextUnit>
    <TextUnit id="1185" loc="1178">βροτῶν, ἴδετε τάδ' ἔργα φόνι-</TextUnit>
    <TextUnit id="1186" loc="1179">α μυσαρά, δίγονα σώματ' ἐν</TextUnit>
    <TextUnit id="1187" loc="1180">χθονὶ κείμενα πλαγᾷ</TextUnit>
    <TextUnit id="1188" loc="1181">χερὸς ὑπ' ἐμᾶς, ἄποιν' ἐμῶν</TextUnit>
    <TextUnit id="1189" loc="1182">πημάτων</TextUnit>
    <TextUnit id="1190" loc="1184">δακρύτ' ἄγαν, ὦ σύγγον', αἰτία δ' ἐγώ.</TextUnit>
    <TextUnit id="1191" loc="1185">διὰ πυρὸς ἔμολον ἁ τάλαινα ματρὶ τᾷδ',</TextUnit>
    <TextUnit id="1192" loc="1186">ἅ μ' ἔτικτε κούραν.</TextUnit>
    <TextUnit id="1193" loc="1185">ἰὼ τύχας, σᾶς τύχας,</TextUnit>
    <TextUnit id="1194" loc="1186">μᾶτερ τεκοῦς' ἄλαστα,</TextUnit>
    <TextUnit id="1195" loc="1187">ἄλαστα μέλεα καὶ πέρα</TextUnit>
    <TextUnit id="1196" loc="1188">παθοῦσα σῶν τέκνων ὑπαί.</TextUnit>
    <TextUnit id="1197" loc="1189">πατρὸς δ' ἔτεισας φόνον δικαίως.</TextUnit>
    <TextUnit id="1198" loc="1190">ἰὼ Φοῖβ', ἀνύμνησας δίκαι'</TextUnit>
    <TextUnit id="1199" loc="1191">ἄφαντα, φανερὰ δ' ἐξέπρα-</TextUnit>
    <TextUnit id="1200" loc="1192">ξας ἄχεα, φόνια δ' ὤπασας</TextUnit>
    <TextUnit id="1201" loc="1193">λάχε' ἀπὸ γᾶς τᾶς ̔Ελλανίδος.</TextUnit>
    <TextUnit id="1202" loc="1194">τίνα δ' ἑτέραν μόλω πόλιν;</TextUnit>
    <TextUnit id="1203" loc="1195">τίς ξένος, τίς εὐσεβὴς</TextUnit>
    <TextUnit id="1204" loc="1196">ἐμὸν κάρα προσόψεται</TextUnit>
    <TextUnit id="1205" loc="1197">ματέρα κτανόντος;</TextUnit>
    <TextUnit id="1206" loc="1198">ἰὼ ἰώ μοι. ποῖ δ' ἐγώ, τίν' ἐς χορόν,</TextUnit>
    <TextUnit id="1207" loc="1199">τίνα γάμον εἶμι; τίς πόσις με δέξεται</TextUnit>
    <TextUnit id="1208" loc="1200">νυμφικὰς ἐς εὐνάς;</TextUnit>
    <TextUnit id="1209" loc="1201">πάλιν, πάλιν φρόνημα σὸν</TextUnit>
    <TextUnit id="1210" loc="1202">μετεστάθη πρὸς αὔραν:</TextUnit>
    <TextUnit id="1211" loc="1203">φρονεῖς γὰρ ὅσια νῦν, τότ' οὐ</TextUnit>
    <TextUnit id="1212" loc="1204">φρονοῦσα, δεινὰ δ' εἰργάσω,</TextUnit>
    <TextUnit id="1213" loc="1205">φίλα, κασίγνητον οὐ θέλοντα.</TextUnit>
    <TextUnit id="1214" loc="1206">κατεῖδες, οἷον ἁ τάλαιν' ἔξω πέπλων</TextUnit>
    <TextUnit id="1215" loc="1207">ἔβαλεν, ἔδειξε μαστὸν ἐν φοναῖσιν,</TextUnit>
    <TextUnit id="1216" loc="1208">ἰώ μοι, πρὸς πέδῳ</TextUnit>
    <TextUnit id="1217" loc="1209">τιθεῖσα γόνιμα μέλεα; τὰν κόμαν δ' ἐγὼ —</TextUnit>
    <TextUnit id="1218" loc="1210">σάφ' οἶδα, δι' ὀδύνας ἔβας,</TextUnit>
    <TextUnit id="1219" loc="1211">ἰήιον κλύων γόον</TextUnit>
    <TextUnit id="1220" loc="1212">ματρός, ἅ ς' ἔτικτε.</TextUnit>
    <TextUnit id="1221" loc="1214">βοὰν δ' ἔλασκε τάνδε, πρὸς γένυν ἐμὰν</TextUnit>
    <TextUnit id="1222" loc="1215">τιθεῖσα χεῖρα: Τέκος ἐμόν, λιταίνω:</TextUnit>
    <TextUnit id="1223" loc="1216">παρῄδων τ' ἐξ ἐμᾶν</TextUnit>
    <TextUnit id="1224" loc="1217">ἐκρίμναθ', ὥστε χέρας ἐμὰς λιπεῖν βέλος.</TextUnit>
    <TextUnit id="1225" loc="1218">τάλαινα: πῶς ἔτλας φόνον</TextUnit>
    <TextUnit id="1226" loc="1219">δι' ὀμμάτων ἰδεῖν σέθεν</TextUnit>
    <TextUnit id="1227" loc="1220">ματρὸς ἐκπνεούσας;</TextUnit>
    <TextUnit id="1228" loc="1221">ἐγὼ μὲν ἐπιβαλὼν φάρη κόραις ἐμαῖς</TextUnit>
    <TextUnit id="1229" loc="1222">φασγάνῳ κατηρξάμαν</TextUnit>
    <TextUnit id="1230" loc="1223">ματέρος ἔσω δέρας μεθείς.</TextUnit>
    <TextUnit id="1231" loc="1224">ἐγὼ δ' ἐπεγκέλευσά σοι</TextUnit>
    <TextUnit id="1232" loc="1225">ξίφους τ' ἐφηψάμαν ἅμα.</TextUnit>
    <TextUnit id="1233" loc="1226">δεινότατον παθέων ἔρεξας.</TextUnit>
    <TextUnit id="1234" loc="1227">λαβοῦ, κάλυπτε μέλεα ματέρος πέπλοις</TextUnit>
    <TextUnit id="1235" loc="1228">καὶ καθάρμοσον σφαγάς.</TextUnit>
    <TextUnit id="1236" loc="1229">φονέας ἔτικτες ἆρά σοι.</TextUnit>
    <TextUnit id="1237" loc="1230">ἰδού, φίλᾳ τε κοὐ φίλᾳ</TextUnit>
    <TextUnit id="1238" loc="1231">φάρεα τάδ' ἀμφιβάλλομεν.</TextUnit>
    <TextUnit id="1239" loc="1232">τέρμα κακῶν μεγάλων δόμοισιν.</TextUnit>
    <TextUnit id="1240" loc="1233">ἀλλ' οἵδε δόμων ὑπὲρ ἀκροτάτων</TextUnit>
    <TextUnit id="1241" loc="1234">φαίνουσι τίνες — δαίμονες ἢ θεῶν</TextUnit>
    <TextUnit id="1242" loc="1235">τῶν οὐρανίων; οὐ γὰρ θνητῶν γ'</TextUnit>
    <TextUnit id="1243" loc="1236">ἥδε κέλευθος: τί ποτ' ἐς φανερὰν</TextUnit>
    <TextUnit id="1244" loc="1237">ὄψιν βαίνουσι βροτοῖσιν;</TextUnit>
    <TextUnit id="1245" loc="1238">̓Αγαμέμνονος παῖ, κλῦθι: δίπτυχοι δέ σε</TextUnit>
    <TextUnit id="1246" loc="1239">καλοῦσι μητρὸς σύγγονοι Διόσκοροι,</TextUnit>
    <TextUnit id="1247" loc="1240">Κάστωρ κασίγνητός τε Πολυδεύκης ὅδε.</TextUnit>
    <TextUnit id="1248" loc="1241">δεινὸν δὲ ναυσὶν ἀρτίως πόντου σάλον</TextUnit>
    <TextUnit id="1249" loc="1242">παύσαντ' ἀφίγμεθ' ̓́Αργος, ὡς ἐσείδομεν</TextUnit>
    <TextUnit id="1250" loc="1243">σφαγὰς ἀδελφῆς τῆσδε, μητέρος δὲ σῆς.</TextUnit>
    <TextUnit id="1251" loc="1244">δίκαια μέν νυν ἥδ' ἔχει, σὺ δ' οὐχὶ δρᾷς:</TextUnit>
    <TextUnit id="1252" loc="1245">Φοῖβός τε, Φοῖβος — ἀλλ' ἄναξ γάρ ἐστ' ἐμός,</TextUnit>
    <TextUnit id="1253" loc="1246">σιγῶ: σοφὸς δ' ὢν οὐκ ἔχρησέ σοι σοφά.</TextUnit>
    <TextUnit id="1254" loc="1247">αἰνεῖν δ' ἀνάγκη ταῦτα: τἀντεῦθεν δὲ χρὴ</TextUnit>
    <TextUnit id="1255" loc="1248">πράσσειν ἃ Μοῖρα Ζεύς τ' ἔκρανε σοῦ πέρι.</TextUnit>
    <TextUnit id="1256" loc="1249">Πυλάδῃ μὲν ̓Ηλέκτραν δὸς ἄλοχον ἐς δόμους,</TextUnit>
    <TextUnit id="1257" loc="1250">σὺ δ' ̓́Αργος ἔκλιπ': οὐ γὰρ ἔστι σοι πόλιν</TextUnit>
    <TextUnit id="1258" loc="1251">τήνδ' ἐμβατεύειν, μητέρα κτείναντι σήν.</TextUnit>
    <TextUnit id="1259" loc="1252">δειναὶ δὲ κῆρές ς' αἱ κυνώπιδες θεαὶ</TextUnit>
    <TextUnit id="1260" loc="1253">τροχηλατήσους' ἐμμανῆ πλανώμενον.</TextUnit>
    <TextUnit id="1261" loc="1254">ἐλθὼν δ' ̓Αθήνας Παλλάδος σεμνὸν βρέτας</TextUnit>
    <TextUnit id="1262" loc="1255">πρόσπτυξον: εἵρξει γάρ νιν ἐπτοημένας</TextUnit>
    <TextUnit id="1263" loc="1256">δεινοῖς δράκουσιν ὥστε μὴ ψαύειν σέθεν,</TextUnit>
    <TextUnit id="1264" loc="1257">γοργῶφ' ὑπερτείνουσα σῷ κάρᾳ κύκλον.</TextUnit>
    <TextUnit id="1265" loc="1258">ἔστιν δ' ̓́Αρεώς τις ὄχθος, οὗ πρῶτον θεοὶ</TextUnit>
    <TextUnit id="1266" loc="1259">ἕζοντ' ἐπὶ ψήφοισιν αἵματος πέρι,</TextUnit>
    <TextUnit id="1267" loc="1260">̔Αλιρρόθιον ὅτ' ἔκταν' ὠμόφρων ̓́Αρης,</TextUnit>
    <TextUnit id="1268" loc="1261">μῆνιν θυγατρὸς ἀνοσίων νυμφευμάτων,</TextUnit>
    <TextUnit id="1269" loc="1262">πόντου κρέοντος παῖδ', ἵν' εὐσεβεστάτη</TextUnit>
    <TextUnit id="1270" loc="1263">ψῆφος βεβαία τ' ἐστὶν † ἔκ τε τοῦ † θεοῖς.</TextUnit>
    <TextUnit id="1271" loc="1264">ἐνταῦθα καὶ σὲ δεῖ δραμεῖν φόνου πέρι.</TextUnit>
    <TextUnit id="1272" loc="1265">ἴσαι δέ ς' ἐκσῴζουσι μὴ θανεῖν δίκῃ</TextUnit>
    <TextUnit id="1273" loc="1266">ψῆφοι τεθεῖσαι: Λοξίας γὰρ αἰτίαν</TextUnit>
    <TextUnit id="1274" loc="1267">ἐς αὑτὸν οἴσει, μητέρος χρήσας φόνον.</TextUnit>
    <TextUnit id="1275" loc="1268">καὶ τοῖσι λοιποῖς ὅδε νόμος τεθήσεται,</TextUnit>
    <TextUnit id="1276" loc="1269">νικᾶν ἴσαις ψήφοισι τὸν φεύγοντ' ἀεί.</TextUnit>
    <TextUnit id="1277" loc="1270">δειναὶ μὲν οὖν θεαὶ τῷδ' ἄχει πεπληγμέναι</TextUnit>
    <TextUnit id="1278" loc="1271">πάγον παρ' αὐτὸν χάσμα δύσονται χθονός,</TextUnit>
    <TextUnit id="1279" loc="1272">σεμνὸν βροτοῖσιν εὐσεβὲς χρηστήριον:</TextUnit>
    <TextUnit id="1280" loc="1273">σὲ δ' ̓Αρκάδων χρὴ πόλιν ἐπ' ̓Αλφειοῦ ῥοαῖς</TextUnit>
    <TextUnit id="1281" loc="1274">οἰκεῖν Λυκαίου πλησίον σηκώματος:</TextUnit>
    <TextUnit id="1282" loc="1275">ἐπώνυμος δὲ σοῦ πόλις κεκλήσεται.</TextUnit>
    <TextUnit id="1283" loc="1276">σοὶ μὲν τάδ' εἶπον: τόνδε δ' Αἰγίσθου νέκυν</TextUnit>
    <TextUnit id="1284" loc="1277">̓́Αργους πολῖται γῆς καλύψουσιν τάφῳ.</TextUnit>
    <TextUnit id="1285" loc="1278">μητέρα δὲ τὴν σὴν ἄρτι Ναυπλίαν παρὼν</TextUnit>
    <TextUnit id="1286" loc="1279">Μενέλαος, ἐξ οὗ Τρωικὴν εἷλε χθόνα,</TextUnit>
    <TextUnit id="1287" loc="1280">̔Ελένη τε θάψει: Πρωτέως γὰρ ἐκ δόμων</TextUnit>
    <TextUnit id="1288" loc="1281">ἥκει λιποῦς' Αἴγυπτον οὐδ' ἦλθεν Φρύγας:</TextUnit>
    <TextUnit id="1289" loc="1282">Ζεὺς δ', ὡς ἔρις γένοιτο καὶ φόνος βροτῶν,</TextUnit>
    <TextUnit id="1290" loc="1283">εἴδωλον ̔Ελένης ἐξέπεμψ' ἐς ̓́Ιλιον.</TextUnit>
    <TextUnit id="1291" loc="1284">Πυλάδης μὲν οὖν κόρην τε καὶ δάμαρτ' ἔχων</TextUnit>
    <TextUnit id="1292" loc="1285">̓Αχαιίδος γῆς οἴκαδ' ἐσπορευέτω,</TextUnit>
    <TextUnit id="1293" loc="1286">καὶ τὸν λόγῳ σὸν πενθερὸν κομιζέτω</TextUnit>
    <TextUnit id="1294" loc="1287">Φωκέων ἐς αἶαν καὶ δότω πλούτου βάρος:</TextUnit>
    <TextUnit id="1295" loc="1288">σὺ δ' ̓Ισθμίας γῆς αὐχέν' ἐμβαίνω ποδὶ</TextUnit>
    <TextUnit id="1296" loc="1289">χώρει πρὸς ὄχθον Κεκροπίας εὐδαίμονα.</TextUnit>
    <TextUnit id="1297" loc="1290">πεπρωμένην γὰρ μοῖραν ἐκπλήσας φόνου</TextUnit>
    <TextUnit id="1298" loc="1291">εὐδαιμονήσεις τῶνδ' ἀπαλλαχθεὶς πόνων.</TextUnit>
    <TextUnit id="1299" loc="1292">ὦ παῖδε Διός, θέμις ἐς φθογγὰς</TextUnit>
    <TextUnit id="1300" loc="1293">τὰς ὑμετέρας ἡμῖν πελάθειν;</TextUnit>
    <TextUnit id="1301" loc="1294">θέμις, οὐ μυσαραῖς τοῖσδε σφαγίοις.</TextUnit>
    <TextUnit id="1302" loc="1295">κἀμοὶ μύθου μέτα, Τυνδαρίδαι;</TextUnit>
    <TextUnit id="1303" loc="1296">καὶ σοί: Φοίβῳ τήνδ' ἀναθήσω</TextUnit>
    <TextUnit id="1304" loc="1297">πρᾶξιν φονίαν.</TextUnit>
    <TextUnit id="1305" loc="1298">πῶς ὄντε θεὼ τῆσδέ τ' ἀδελφὼ</TextUnit>
    <TextUnit id="1306" loc="1299">τῆς καπφθιμένης</TextUnit>
    <TextUnit id="1307" loc="1300">οὐκ ἠρκέσατον κῆρας μελάθροις;</TextUnit>
    <TextUnit id="1308" loc="1301">μοῖρά τ' ἀνάγκης ἦγ' ἐς τὸ χρεών,</TextUnit>
    <TextUnit id="1309" loc="1302">Φοίβου τ' ἄσοφοι γλώσσης ἐνοπαί.</TextUnit>
    <TextUnit id="1310" loc="1303">τίς δ' ἔμ' ̓Απόλλων, ποῖοι χρησμοὶ</TextUnit>
    <TextUnit id="1311" loc="1304">φονίαν ἔδοσαν μητρὶ γενέσθαι;</TextUnit>
    <TextUnit id="1312" loc="1305">κοιναὶ πράξεις, κοινοὶ δὲ πότμοι,</TextUnit>
    <TextUnit id="1313" loc="1306">μία δ' ἀμφοτέρους</TextUnit>
    <TextUnit id="1314" loc="1307">ἄτη πατέρων διέκναισεν.</TextUnit>
    <TextUnit id="1315" loc="1308">ὦ σύγγονέ μοι, χρονίαν ς' ἐσιδὼν</TextUnit>
    <TextUnit id="1316" loc="1309">τῶν σῶν εὐθὺς φίλτρων στέρομαι</TextUnit>
    <TextUnit id="1317" loc="1310">καὶ ς' ἀπολείψω σοῦ λειπόμενος.</TextUnit>
    <TextUnit id="1318" loc="1311">πόσις ἔστ' αὐτῇ καὶ δόμος: οὐχ ἥδ'</TextUnit>
    <TextUnit id="1319" loc="1312">οἰκτρὰ πέπονθεν, πλὴν ὅτι λείπει</TextUnit>
    <TextUnit id="1320" loc="1313">πόλιν ̓Αργείων.</TextUnit>
    <TextUnit id="1321" loc="1314">καὶ τίνες ἄλλαι στοναχαὶ μείζους</TextUnit>
    <TextUnit id="1322" loc="1315">ἢ γῆς πατρίας ὅρον ἐκλείπειν;</TextUnit>
    <TextUnit id="1323" loc="1316">ἀλλ' ἐγὼ οἴκων ἔξειμι πατρὸς</TextUnit>
    <TextUnit id="1324" loc="1317">καὶ ἐπ' ἀλλοτρίαις ψήφοισι φόνον</TextUnit>
    <TextUnit id="1325" loc="1318">μητρὸς ὑφέξω.    θάρσει: Παλλάδος</TextUnit>
    <TextUnit id="1326" loc="1320">ὁσίαν ἥξεις πόλιν: ἀλλ' ἀνέχου.</TextUnit>
    <TextUnit id="1327" loc="1321">περί μοι στέρνοις στέρνα πρόσαψον,</TextUnit>
    <TextUnit id="1328" loc="1322">σύγγονε φίλτατε:</TextUnit>
    <TextUnit id="1329" loc="1323">διὰ γὰρ ζευγνῦς' ἡμᾶς πατρίων</TextUnit>
    <TextUnit id="1330" loc="1324">μελάθρων μητρὸς φόνιοι κατάραι.</TextUnit>
    <TextUnit id="1331" loc="1325">βάλε, πρόσπτυξον σῶμα: θανόντος δ'</TextUnit>
    <TextUnit id="1332" loc="1326">ὡς ἐπὶ τύμβῳ καταθρήνησον.</TextUnit>
    <TextUnit id="1333" loc="1327">φεῦ φεῦ: δεινὸν τόδ' ἐγηρύσω</TextUnit>
    <TextUnit id="1334" loc="1328">καὶ θεοῖσι κλύειν.</TextUnit>
    <TextUnit id="1335" loc="1329">ἔνι γὰρ κἀμοὶ τοῖς τ' οὐρανίδαις</TextUnit>
    <TextUnit id="1336" loc="1330">οἶκτοι θνητῶν πολυμόχθων.</TextUnit>
    <TextUnit id="1337" loc="1331">οὐκέτι ς' ὄψομαι.</TextUnit>
    <TextUnit id="1338" loc="1332">οὐδ' ἐγὼ ἐς σὸν βλέφαρον πελάσω.</TextUnit>
    <TextUnit id="1339" loc="1333">τάδε λοίσθιά μοι προσφθέγματά σου.</TextUnit>
    <TextUnit id="1340" loc="1334">ὦ χαῖρε, πόλις:</TextUnit>
    <TextUnit id="1341" loc="1335">χαίρετε δ' ὑμεῖς πολλά, πολίτιδες.</TextUnit>
    <TextUnit id="1342" loc="1336">ὦ πιστοτάτη, στείχεις ἤδη;</TextUnit>
    <TextUnit id="1343" loc="1337">στείχω βλέφαρον τέγγους' ἁπαλόν.</TextUnit>
    <TextUnit id="1344" loc="1340">Πυλάδη, χαίρων ἴθι, νυμφεύου</TextUnit>
    <TextUnit id="1345" loc="1341">δέμας ̓Ηλέκτρας.</TextUnit>
    <TextUnit id="1346" loc="1342">τοῖσδε μελήσει γάμος: ἀλλὰ κύνας</TextUnit>
    <TextUnit id="1347" loc="1343">τάσδ' ὑποφεύγων στεῖχ' ἐπ' ̓Αθηνῶν:</TextUnit>
    <TextUnit id="1348" loc="1344">δεινὸν γὰρ ἴχνος βάλλους' ἐπὶ σοὶ</TextUnit>
    <TextUnit id="1349" loc="1345">χειροδράκοντες χρῶτα κελαιναί,</TextUnit>
    <TextUnit id="1350" loc="1346">δεινῶν ὀδυνῶν καρπὸν ἔχουσαι:</TextUnit>
    <TextUnit id="1351" loc="1347">νὼ δ' ἐπὶ πόντον Σικελὸν σπουδῇ</TextUnit>
    <TextUnit id="1352" loc="1348">σῴσοντε νεῶν πρῴρας ἐνάλους.</TextUnit>
    <TextUnit id="1353" loc="1349">διὰ δ' αἰθερίας στείχοντε πλακὸς</TextUnit>
    <TextUnit id="1354" loc="1350">τοῖς μὲν μυσαροῖς οὐκ ἐπαρήγομεν,</TextUnit>
    <TextUnit id="1355" loc="1351">οἷσιν δ' ὅσιον καὶ τὸ δίκαιον</TextUnit>
    <TextUnit id="1356" loc="1352">φίλον ἐν βιότῳ, τούτους χαλεπῶν</TextUnit>
    <TextUnit id="1357" loc="1353">ἐκλύοντες μόχθων σῴζομεν.</TextUnit>
    <TextUnit id="1358" loc="1354">οὕτως ἀδικεῖν μηδεὶς θελέτω</TextUnit>
    <TextUnit id="1359" loc="1355">μηδ' ἐπιόρκων μέτα συμπλείτω:</TextUnit>
    <TextUnit id="1360" loc="1356">θεὸς ὢν θνητοῖς ἀγορεύω.</TextUnit>
    <TextUnit id="1361" loc="1357">χαίρετε: χαίρειν δ' ὅστις δύναται</TextUnit>
    <TextUnit id="1362" loc="1358">καὶ ξυντυχίᾳ μή τινι κάμνει</TextUnit>
    <TextUnit id="1363" loc="1359">θνητῶν, εὐδαίμονα πράσσει.</TextUnit>
  </Text>
</TessDocument>
