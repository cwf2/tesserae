<?xml version="1.0" encoding="UTF-8"?>
<TessDocument id="euripides.bacchae">
  <Metadata>
    <Author>euripides</Author>
    <Display>Bacchae</Display>
    <Abbr>eur. ba.</Abbr>
    <Lang>grc</Lang>
    <Prose>0</Prose>
    <PrintSource>Gilbert Murray, Euripidis Fabulae, vol. 3. Oxford: Clarendon Press, Oxford, 1913.</PrintSource>
    <DigitalSourceDisplay>Perseus</DigitalSourceDisplay>
    <DigitalSourceURL>http://www.perseus.tufts.edu/hopper/text?doc=Perseus%3atext%3a1999%3a01%3a0091</DigitalSourceURL>
    <AddedBy>Tony R. Waleszczak &amp; Jessica Micceri</AddedBy>
    <URI/>
  </Metadata>
  <Text>
    <TextUnit id="0" loc="1">ἥκω Διὸς παῖς τήνδε Θηβαίων χθόνα</TextUnit>
    <TextUnit id="1" loc="2">Διόνυσος, ὃν τίκτει ποθ' ἡ Κάδμου κόρη</TextUnit>
    <TextUnit id="2" loc="3">Σεμέλη λοχευθεῖς' ἀστραπηφόρῳ πυρί:</TextUnit>
    <TextUnit id="3" loc="4">μορφὴν δ' ἀμείψας ἐκ θεοῦ βροτησίαν</TextUnit>
    <TextUnit id="4" loc="5">πάρειμι Δίρκης νάματ' ̓Ισμηνοῦ θ' ὕδωρ.</TextUnit>
    <TextUnit id="5" loc="6">ὁρῶ δὲ μητρὸς μνῆμα τῆς κεραυνίας</TextUnit>
    <TextUnit id="6" loc="7">τόδ' ἐγγὺς οἴκων καὶ δόμων ἐρείπια</TextUnit>
    <TextUnit id="7" loc="8">τυφόμενα Δίου πυρὸς ἔτι ζῶσαν φλόγα,</TextUnit>
    <TextUnit id="8" loc="9">ἀθάνατον ̔́Ηρας μητέρ' εἰς ἐμὴν ὕβριν.</TextUnit>
    <TextUnit id="9" loc="10">αἰνῶ δὲ Κάδμον, ἄβατον ὃς πέδον τόδε</TextUnit>
    <TextUnit id="10" loc="11">τίθησι, θυγατρὸς σηκόν: ἀμπέλου δέ νιν</TextUnit>
    <TextUnit id="11" loc="12">πέριξ ἐγὼ 'κάλυψα βοτρυώδει χλόῃ.</TextUnit>
    <TextUnit id="12" loc="13">λιπὼν δὲ Λυδῶν τοὺς πολυχρύσους γύας</TextUnit>
    <TextUnit id="13" loc="14">Φρυγῶν τε, Περσῶν θ' ἡλιοβλήτους πλάκας</TextUnit>
    <TextUnit id="14" loc="15">Βάκτριά τε τείχη τήν τε δύσχιμον χθόνα</TextUnit>
    <TextUnit id="15" loc="16">Μήδων ἐπελθὼν ̓Αραβίαν τ' εὐδαίμονα</TextUnit>
    <TextUnit id="16" loc="17">̓Ασίαν τε πᾶσαν, ἣ παρ' ἁλμυρὰν ἅλα</TextUnit>
    <TextUnit id="17" loc="18">κεῖται μιγάσιν ̔́Ελλησι βαρβάροις θ' ὁμοῦ</TextUnit>
    <TextUnit id="18" loc="19">πλήρεις ἔχουσα καλλιπυργώτους πόλεις,</TextUnit>
    <TextUnit id="19" loc="20">ἐς τήνδε πρῶτον ἦλθον ̔Ελλήνων πόλιν,</TextUnit>
    <TextUnit id="20" loc="21">τἀκεῖ χορεύσας καὶ καταστήσας ἐμὰς</TextUnit>
    <TextUnit id="21" loc="22">τελετάς, ἵν' εἴην ἐμφανὴς δαίμων βροτοῖς.</TextUnit>
    <TextUnit id="22" loc="23">πρώτας δὲ Θήβας τῆσδε γῆς ̔Ελληνίδος</TextUnit>
    <TextUnit id="23" loc="24">ἀνωλόλυξα, νεβρίδ' ἐξάψας χροὸς</TextUnit>
    <TextUnit id="24" loc="25">θύρσον τε δοὺς ἐς χεῖρα, κίσσινον βέλος:</TextUnit>
    <TextUnit id="25" loc="26">ἐπεί μ' ἀδελφαὶ μητρός, ἃς ἥκιστα χρῆν,</TextUnit>
    <TextUnit id="26" loc="27">Διόνυσον οὐκ ἔφασκον ἐκφῦναι Διός,</TextUnit>
    <TextUnit id="27" loc="28">Σεμέλην δὲ νυμφευθεῖσαν ἐκ θνητοῦ τινος</TextUnit>
    <TextUnit id="28" loc="29">ἐς Ζῆν' ἀναφέρειν τὴν ἁμαρτίαν λέχους,</TextUnit>
    <TextUnit id="29" loc="30">Κάδμου σοφίσμαθ', ὧν νιν οὕνεκα κτανεῖν</TextUnit>
    <TextUnit id="30" loc="31">Ζῆν' ἐξεκαυχῶνθ', ὅτι γάμους ἐψεύσατο.</TextUnit>
    <TextUnit id="31" loc="32">τοιγάρ νιν αὐτὰς ἐκ δόμων ᾤστρης' ἐγὼ</TextUnit>
    <TextUnit id="32" loc="33">μανίαις, ὄρος δ' οἰκοῦσι παράκοποι φρενῶν:</TextUnit>
    <TextUnit id="33" loc="34">σκευήν τ' ἔχειν ἠνάγκας' ὀργίων ἐμῶν,</TextUnit>
    <TextUnit id="34" loc="35">καὶ πᾶν τὸ θῆλυ σπέρμα Καδμείων, ὅσαι</TextUnit>
    <TextUnit id="35" loc="36">γυναῖκες ἦσαν, ἐξέμηνα δωμάτων:</TextUnit>
    <TextUnit id="36" loc="37">ὁμοῦ δὲ Κάδμου παισὶν ἀναμεμειγμέναι</TextUnit>
    <TextUnit id="37" loc="38">χλωραῖς ὑπ' ἐλάταις ἀνορόφοις ἧνται πέτραις.</TextUnit>
    <TextUnit id="38" loc="39">δεῖ γὰρ πόλιν τήνδ' ἐκμαθεῖν, κεἰ μὴ θέλει,</TextUnit>
    <TextUnit id="39" loc="40">ἀτέλεστον οὖσαν τῶν ἐμῶν βακχευμάτων,</TextUnit>
    <TextUnit id="40" loc="41">Σεμέλης τε μητρὸς ἀπολογήσασθαί μ' ὕπερ</TextUnit>
    <TextUnit id="41" loc="42">φανέντα θνητοῖς δαίμον' ὃν τίκτει Διί.</TextUnit>
    <TextUnit id="42" loc="43">Κάδμος μὲν οὖν γέρας τε καὶ τυραννίδα</TextUnit>
    <TextUnit id="43" loc="44">Πενθεῖ δίδωσι θυγατρὸς ἐκπεφυκότι,</TextUnit>
    <TextUnit id="44" loc="45">ὃς θεομαχεῖ τὰ κατ' ἐμὲ καὶ σπονδῶν ἄπο</TextUnit>
    <TextUnit id="45" loc="46">ὠθεῖ μ', ἐν εὐχαῖς τ' οὐδαμοῦ μνείαν ἔχει.</TextUnit>
    <TextUnit id="46" loc="47">ὧν οὕνεκ' αὐτῷ θεὸς γεγὼς ἐνδείξομαι</TextUnit>
    <TextUnit id="47" loc="48">πᾶσίν τε Θηβαίοισιν. ἐς δ' ἄλλην χθόνα,</TextUnit>
    <TextUnit id="48" loc="49">τἀνθένδε θέμενος εὖ, μεταστήσω πόδα,</TextUnit>
    <TextUnit id="49" loc="50">δεικνὺς ἐμαυτόν: ἢν δὲ Θηβαίων πόλις</TextUnit>
    <TextUnit id="50" loc="51">ὀργῇ σὺν ὅπλοις ἐξ ὄρους βάκχας ἄγειν</TextUnit>
    <TextUnit id="51" loc="52">ζητῇ, ξυνάψω μαινάσι στρατηλατῶν.</TextUnit>
    <TextUnit id="52" loc="53">ὧν οὕνεκ' εἶδος θνητὸν ἀλλάξας ἔχω</TextUnit>
    <TextUnit id="53" loc="54">μορφήν τ' ἐμὴν μετέβαλον εἰς ἀνδρὸς φύσιν.</TextUnit>
    <TextUnit id="54" loc="55">ἀλλ', ὦ λιποῦσαι Τμῶλον ἔρυμα Λυδίας,</TextUnit>
    <TextUnit id="55" loc="56">θίασος ἐμός, γυναῖκες, ἃς ἐκ βαρβάρων</TextUnit>
    <TextUnit id="56" loc="57">ἐκόμισα παρέδρους καὶ ξυνεμπόρους ἐμοί,</TextUnit>
    <TextUnit id="57" loc="58">αἴρεσθε τἀπιχώρι' ἐν πόλει Φρυγῶν</TextUnit>
    <TextUnit id="58" loc="59">τύμπανα, ̔Ρέας τε μητρὸς ἐμά θ' εὑρήματα,</TextUnit>
    <TextUnit id="59" loc="60">βασίλειά τ' ἀμφὶ δώματ' ἐλθοῦσαι τάδε</TextUnit>
    <TextUnit id="60" loc="61">κτυπεῖτε Πενθέως, ὡς ὁρᾷ Κάδμου πόλις.</TextUnit>
    <TextUnit id="61" loc="62">ἐγὼ δὲ βάκχαις, ἐς Κιθαιρῶνος πτυχὰς</TextUnit>
    <TextUnit id="62" loc="63">ἐλθὼν ἵν' εἰσί, συμμετασχήσω χορῶν.</TextUnit>
    <TextUnit id="63" loc="64">̓Ασίας ἀπὸ γᾶς</TextUnit>
    <TextUnit id="64" loc="65">ἱερὸν Τμῶλον ἀμείψασα θοάζω</TextUnit>
    <TextUnit id="65" loc="66">Βρομίῳ πόνον ἡδὺν</TextUnit>
    <TextUnit id="66" loc="67">κάματόν τ' εὐκάματον, Βάκ-</TextUnit>
    <TextUnit id="67" loc="68">χιον εὐαζομένα.</TextUnit>
    <TextUnit id="68" loc="69">τίς ὁδῷ τίς ὁδῷ; τίς;</TextUnit>
    <TextUnit id="69" loc="70">μελάθροις ἔκτοπος ἔστω, στόμα τ' εὔφη-</TextUnit>
    <TextUnit id="70" loc="70">μον ἅπας ἐξοσιούσθω:</TextUnit>
    <TextUnit id="71" loc="71">τὰ νομισθέντα γὰρ αἰεὶ</TextUnit>
    <TextUnit id="72" loc="72">Διόνυσον ὑμνήσω.</TextUnit>
    <TextUnit id="73" loc="73">ὦ</TextUnit>
    <TextUnit id="74" loc="73b">μάκαρ, ὅστις εὐδαίμων</TextUnit>
    <TextUnit id="75" loc="74">τελετὰς θεῶν εἰδὼς</TextUnit>
    <TextUnit id="76" loc="74b">βιοτὰν ἁγιστεύει καὶ</TextUnit>
    <TextUnit id="77" loc="75">θιασεύεται ψυχὰν</TextUnit>
    <TextUnit id="78" loc="76">ἐν ὄρεσσι βακχεύων</TextUnit>
    <TextUnit id="79" loc="77">ὁσίοις καθαρμοῖσιν,</TextUnit>
    <TextUnit id="80" loc="78">τά τε ματρὸς μεγάλας ὄρ-</TextUnit>
    <TextUnit id="81" loc="79">για Κυβέλας θεμιτεύων,</TextUnit>
    <TextUnit id="82" loc="80">ἀνὰ θύρσον τε τινάσσων,</TextUnit>
    <TextUnit id="83" loc="81">κισσῷ τε στεφανωθεὶς</TextUnit>
    <TextUnit id="84" loc="82">Διόνυσον θεραπεύει.</TextUnit>
    <TextUnit id="85" loc="83">ἴτε βάκχαι, ἴτε βάκχαι,</TextUnit>
    <TextUnit id="86" loc="84">Βρόμιον παῖδα θεὸν θεοῦ</TextUnit>
    <TextUnit id="87" loc="85">Διόνυσον κατάγουσαι</TextUnit>
    <TextUnit id="88" loc="86">Φρυγίων ἐξ ὀρέων ̔Ελ-</TextUnit>
    <TextUnit id="89" loc="87">λάδος εἰς εὐρυχόρους ἀ-</TextUnit>
    <TextUnit id="90" loc="87b">γυιάς, τὸν Βρόμιον:</TextUnit>
    <TextUnit id="91" loc="88">ὅν</TextUnit>
    <TextUnit id="92" loc="88b">ποτ' ἔχους' ἐν ὠδίνων</TextUnit>
    <TextUnit id="93" loc="89">λοχίαις ἀνάγκαισι</TextUnit>
    <TextUnit id="94" loc="90">πταμένας Διὸς βροντᾶς νη-</TextUnit>
    <TextUnit id="95" loc="91">δύος ἔκβολον μάτηρ</TextUnit>
    <TextUnit id="96" loc="92">ἔτεκεν, λιποῦς' αἰῶ-</TextUnit>
    <TextUnit id="97" loc="93">να κεραυνίῳ πληγᾷ:</TextUnit>
    <TextUnit id="98" loc="94">λοχίοις δ' αὐτίκα νιν δέ-</TextUnit>
    <TextUnit id="99" loc="95">ξατο θαλάμαις Κρονίδας Ζεύς,</TextUnit>
    <TextUnit id="100" loc="96">κατὰ μηρῷ δὲ καλύψας</TextUnit>
    <TextUnit id="101" loc="97">χρυσέαισιν συνερείδει</TextUnit>
    <TextUnit id="102" loc="98">περόναις κρυπτὸν ἀφ' ̔́Ηρας.</TextUnit>
    <TextUnit id="103" loc="99">ἔτεκεν δ', ἁνίκα Μοῖραι</TextUnit>
    <TextUnit id="104" loc="100">τέλεσαν, ταυρόκερων θεὸν</TextUnit>
    <TextUnit id="105" loc="101">στεφάνωσέν τε δρακόντων</TextUnit>
    <TextUnit id="106" loc="102">στεφάνοις, ἔνθεν ἄγραν θη-</TextUnit>
    <TextUnit id="107" loc="103">ροτρόφον μαινάδες ἀμφι-</TextUnit>
    <TextUnit id="108" loc="104">βάλλονται πλοκάμοις.</TextUnit>
    <TextUnit id="109" loc="105">ὦ Σεμέλας τροφοὶ Θῆ-</TextUnit>
    <TextUnit id="110" loc="106">βαι, στεφανοῦσθε κισσῷ:</TextUnit>
    <TextUnit id="111" loc="107">βρύετε βρύετε χλοήρει</TextUnit>
    <TextUnit id="112" loc="108">μίλακι καλλικάρπῳ</TextUnit>
    <TextUnit id="113" loc="109">καὶ καταβακχιοῦσθε δρυὸς</TextUnit>
    <TextUnit id="114" loc="110">ἢ ἐλάτας κλάδοισι,</TextUnit>
    <TextUnit id="115" loc="111">στικτῶν τ' ἐνδυτὰ νεβρίδων</TextUnit>
    <TextUnit id="116" loc="112">στέφετε λευκοτρίχων πλοκάμων</TextUnit>
    <TextUnit id="117" loc="113">μαλλοῖς: ἀμφὶ δὲ νάρθηκας ὑβριστὰς</TextUnit>
    <TextUnit id="118" loc="114">ὁσιοῦσθ': αὐτίκα γᾶ πᾶσα χορεύσει--</TextUnit>
    <TextUnit id="119" loc="115">Βρόμιος ὅστις ἄγῃ θιάσους--</TextUnit>
    <TextUnit id="120" loc="116">εἰς ὄρος εἰς ὄρος, ἔνθα μένει</TextUnit>
    <TextUnit id="121" loc="117">θηλυγενὴς ὄχλος</TextUnit>
    <TextUnit id="122" loc="118">ἀφ' ἱστῶν παρὰ κερκίδων τ'</TextUnit>
    <TextUnit id="123" loc="119">οἰστρηθεὶς Διονύσῳ.</TextUnit>
    <TextUnit id="124" loc="120">ὦ θαλάμευμα Κουρή-</TextUnit>
    <TextUnit id="125" loc="121">των ζάθεοί τε Κρήτας</TextUnit>
    <TextUnit id="126" loc="122">Διογενέτορες ἔναυλοι,</TextUnit>
    <TextUnit id="127" loc="123">ἔνθα τρικόρυθες ἄντροις</TextUnit>
    <TextUnit id="128" loc="124">βυρσότονον κύκλωμα τόδε</TextUnit>
    <TextUnit id="129" loc="125">μοι Κορύβαντες ηὗρον:</TextUnit>
    <TextUnit id="130" loc="126">βακχείᾳ δ' ἀνὰ συντόνῳ</TextUnit>
    <TextUnit id="131" loc="127">κέρασαν ἁδυβόᾳ Φρυγίων</TextUnit>
    <TextUnit id="132" loc="128">αὐλῶν πνεύματι ματρός τε ̔Ρέας ἐς</TextUnit>
    <TextUnit id="133" loc="129">χέρα θῆκαν, κτύπον εὐάσμασι Βακχᾶν:</TextUnit>
    <TextUnit id="134" loc="130">παρὰ δὲ μαινόμενοι Σάτυροι</TextUnit>
    <TextUnit id="135" loc="131">ματέρος ἐξανύσαντο θεᾶς,</TextUnit>
    <TextUnit id="136" loc="132">ἐς δὲ χορεύματα</TextUnit>
    <TextUnit id="137" loc="133">συνῆψαν τριετηρίδων,</TextUnit>
    <TextUnit id="138" loc="134">αἷς χαίρει Διόνυσος.</TextUnit>
    <TextUnit id="139" loc="135">ἡδὺς ἐν ὄρεσιν, ὅταν ἐκ θιάσων δρομαί-</TextUnit>
    <TextUnit id="140" loc="136">ων πέσῃ πεδόσε, νε-</TextUnit>
    <TextUnit id="141" loc="138">βρίδος ἔχων ἱερὸν ἐνδυτόν, ἀγρεύων</TextUnit>
    <TextUnit id="142" loc="139">αἷμα τραγοκτόνον, ὠμοφάγον χάριν, ἱέμε-</TextUnit>
    <TextUnit id="143" loc="140">νος ἐς ὄρεα Φρύγια, Λύδι', ὁ δ' ἔξαρχος Βρόμιος,</TextUnit>
    <TextUnit id="144" loc="141">εὐοἷ.</TextUnit>
    <TextUnit id="145" loc="142">ῥεῖ δὲ γάλακτι πέδον, ῥεῖ δ' οἴνῳ, ῥεῖ δὲ μελισσᾶν</TextUnit>
    <TextUnit id="146" loc="143">νέκταρι.</TextUnit>
    <TextUnit id="147" loc="144">Συρίας δ' ὡς λιβάνου κα-</TextUnit>
    <TextUnit id="148" loc="145">πνὸν ὁ Βακχεὺς ἀνέχων</TextUnit>
    <TextUnit id="149" loc="146">πυρσώδη φλόγα πεύκας</TextUnit>
    <TextUnit id="150" loc="147">ἐκ νάρθηκος ἀίσσει</TextUnit>
    <TextUnit id="151" loc="148">δρόμῳ καὶ χοροῖσιν</TextUnit>
    <TextUnit id="152" loc="149">πλανάτας ἐρεθίζων</TextUnit>
    <TextUnit id="153" loc="150">ἰαχαῖς τ' ἀναπάλλων,</TextUnit>
    <TextUnit id="154" loc="150">τρυφερόν τε πλόκαμον εἰς αἰθέρα ῥίπτων.</TextUnit>
    <TextUnit id="155" loc="151">ἅμα δ' εὐάσμασι τοιάδ' ἐπιβρέμει:</TextUnit>
    <TextUnit id="156" loc="152">̓͂Ω ἴτε βάκχαι,</TextUnit>
    <TextUnit id="157" loc="153">ὦ ἴτε βάκχαι,</TextUnit>
    <TextUnit id="158" loc="154">Τμώλου χρυσορόου χλιδᾷ</TextUnit>
    <TextUnit id="159" loc="155">μέλπετε τὸν Διόνυσον</TextUnit>
    <TextUnit id="160" loc="157">βαρυβρόμων ὑπὸ τυμπάνων,</TextUnit>
    <TextUnit id="161" loc="158">εὔια τὸν εὔιον ἀγαλλόμεναι θεὸν</TextUnit>
    <TextUnit id="162" loc="159">ἐν Φρυγίαισι βοαῖς ἐνοπαῖσί τε,</TextUnit>
    <TextUnit id="163" loc="160">λωτὸς ὅταν εὐκέλαδος</TextUnit>
    <TextUnit id="164" loc="164">ἱερὸς ἱερὰ παίγματα βρέμῃ, σύνοχα</TextUnit>
    <TextUnit id="165" loc="165">φοιτάσιν εἰς ὄρος εἰς ὄρος: ἡδομέ-</TextUnit>
    <TextUnit id="166" loc="166">να δ' ἄρα, πῶλος ὅπως ἅμα ματέρι</TextUnit>
    <TextUnit id="167" loc="169">φορβάδι, κῶλον ἄγει ταχύπουν σκιρτήμασι βάκχα.</TextUnit>
    <TextUnit id="168" loc="170">τίς ἐν πύλαισι; Κάδμον ἐκκάλει δόμων,</TextUnit>
    <TextUnit id="169" loc="171">̓Αγήνορος παῖδ', ὃς πόλιν Σιδωνίαν</TextUnit>
    <TextUnit id="170" loc="172">λιπὼν ἐπύργως' ἄστυ Θηβαίων τόδε.</TextUnit>
    <TextUnit id="171" loc="173">ἴτω τις, εἰσάγγελλε Τειρεσίας ὅτι</TextUnit>
    <TextUnit id="172" loc="174">ζητεῖ νιν: οἶδε δ' αὐτὸς ὧν ἥκω πέρι</TextUnit>
    <TextUnit id="173" loc="175">ἅ τε ξυνεθέμην πρέσβυς ὢν γεραιτέρῳ,</TextUnit>
    <TextUnit id="174" loc="176">θύρσους ἀνάπτειν καὶ νεβρῶν δορὰς ἔχειν</TextUnit>
    <TextUnit id="175" loc="177">στεφανοῦν τε κρᾶτα κισσίνοις βλαστήμασιν.</TextUnit>
    <TextUnit id="176" loc="178">ὦ φίλταθ', ὡς σὴν γῆρυν ᾐσθόμην κλύων</TextUnit>
    <TextUnit id="177" loc="179">σοφὴν σοφοῦ παρ' ἀνδρός, ἐν δόμοισιν ὤν:</TextUnit>
    <TextUnit id="178" loc="180">ἥκω δ' ἕτοιμος τήνδ' ἔχων σκευὴν θεοῦ:</TextUnit>
    <TextUnit id="179" loc="181">δεῖ γάρ νιν ὄντα παῖδα θυγατρὸς ἐξ ἐμῆς</TextUnit>
    <TextUnit id="180" loc="182">Διόνυσον ὃς πέφηνεν ἀνθρώποις θεὸς</TextUnit>
    <TextUnit id="181" loc="183">ὅσον καθ' ἡμᾶς δυνατὸν αὔξεσθαι μέγαν.</TextUnit>
    <TextUnit id="182" loc="184">ποῖ δεῖ χορεύειν, ποῖ καθιστάναι πόδα</TextUnit>
    <TextUnit id="183" loc="185">καὶ κρᾶτα σεῖσαι πολιόν; ἐξηγοῦ σύ μοι</TextUnit>
    <TextUnit id="184" loc="186">γέρων γέροντι, Τειρεσία: σὺ γὰρ σοφός.</TextUnit>
    <TextUnit id="185" loc="187">ὡς οὐ κάμοιμ' ἂν οὔτε νύκτ' οὔθ' ἡμέραν</TextUnit>
    <TextUnit id="186" loc="188">θύρσῳ κροτῶν γῆν: ἐπιλελήσμεθ' ἡδέως</TextUnit>
    <TextUnit id="187" loc="189">γέροντες ὄντες.    ταὔτ' ἐμοὶ πάσχεις ἄρα:</TextUnit>
    <TextUnit id="188" loc="190">κἀγὼ γὰρ ἡβῶ κἀπιχειρήσω χοροῖς.</TextUnit>
    <TextUnit id="189" loc="191">οὐκοῦν ὄχοισιν εἰς ὄρος περάσομεν;</TextUnit>
    <TextUnit id="190" loc="192">ἀλλ' οὐχ ὁμοίως ἂν ὁ θεὸς τιμὴν ἔχοι.</TextUnit>
    <TextUnit id="191" loc="193">γέρων γέροντα παιδαγωγήσω ς' ἐγώ.</TextUnit>
    <TextUnit id="192" loc="194">ὁ θεὸς ἀμοχθὶ κεῖσε νῷν ἡγήσεται.</TextUnit>
    <TextUnit id="193" loc="195">μόνοι δὲ πόλεως Βακχίῳ χορεύσομεν;</TextUnit>
    <TextUnit id="194" loc="196">μόνοι γὰρ εὖ φρονοῦμεν, οἱ δ' ἄλλοι κακῶς.</TextUnit>
    <TextUnit id="195" loc="197">μακρὸν τὸ μέλλειν: ἀλλ' ἐμῆς ἔχου χερός.</TextUnit>
    <TextUnit id="196" loc="198">ἰδού, ξύναπτε καὶ ξυνωρίζου χέρα.</TextUnit>
    <TextUnit id="197" loc="199">οὐ καταφρονῶ 'γὼ τῶν θεῶν θνητὸς γεγώς.</TextUnit>
    <TextUnit id="198" loc="200">οὐδὲν σοφιζόμεσθα τοῖσι δαίμοσιν.</TextUnit>
    <TextUnit id="199" loc="201">πατρίους παραδοχάς, ἅς θ' ὁμήλικας χρόνῳ</TextUnit>
    <TextUnit id="200" loc="202">κεκτήμεθ', οὐδεὶς αὐτὰ καταβαλεῖ λόγος,</TextUnit>
    <TextUnit id="201" loc="203">οὐδ' εἰ δι' ἄκρων τὸ σοφὸν ηὕρηται φρενῶν.</TextUnit>
    <TextUnit id="202" loc="204">ἐρεῖ τις ὡς τὸ γῆρας οὐκ αἰσχύνομαι,</TextUnit>
    <TextUnit id="203" loc="205">μέλλων χορεύειν κρᾶτα κισσώσας ἐμόν;</TextUnit>
    <TextUnit id="204" loc="206">οὐ γὰρ διῄρηχ' ὁ θεός, οὔτε τὸν νέον</TextUnit>
    <TextUnit id="205" loc="207">εἰ χρὴ χορεύειν οὔτε τὸν γεραίτερον,</TextUnit>
    <TextUnit id="206" loc="208">ἀλλ' ἐξ ἁπάντων βούλεται τιμὰς ἔχειν</TextUnit>
    <TextUnit id="207" loc="209">κοινάς, διαριθμῶν δ' οὐδέν' αὔξεσθαι θέλει.</TextUnit>
    <TextUnit id="208" loc="210">ἐπεὶ σὺ φέγγος, Τειρεσία, τόδ' οὐχ ὁρᾷς,</TextUnit>
    <TextUnit id="209" loc="211">ἐγὼ προφήτης σοι λόγων γενήσομαι.</TextUnit>
    <TextUnit id="210" loc="212">Πενθεὺς πρὸς οἴκους ὅδε διὰ σπουδῆς περᾷ,</TextUnit>
    <TextUnit id="211" loc="213">̓Εχίονος παῖς, ᾧ κράτος δίδωμι γῆς.</TextUnit>
    <TextUnit id="212" loc="214">ὡς ἐπτόηται: τί ποτ' ἐρεῖ νεώτερον;</TextUnit>
    <TextUnit id="213" loc="215">ἔκδημος ὢν μὲν τῆσδ' ἐτύγχανον χθονός,</TextUnit>
    <TextUnit id="214" loc="216">κλύω δὲ νεοχμὰ τήνδ' ἀνὰ πτόλιν κακά,</TextUnit>
    <TextUnit id="215" loc="217">γυναῖκας ἡμῖν δώματ' ἐκλελοιπέναι</TextUnit>
    <TextUnit id="216" loc="218">πλασταῖσι βακχείαισιν, ἐν δὲ δασκίοις</TextUnit>
    <TextUnit id="217" loc="219">ὄρεσι θοάζειν, τὸν νεωστὶ δαίμονα</TextUnit>
    <TextUnit id="218" loc="220">Διόνυσον, ὅστις ἔστι, τιμώσας χοροῖς:</TextUnit>
    <TextUnit id="219" loc="221">πλήρεις δὲ θιάσοις ἐν μέσοισιν ἑστάναι</TextUnit>
    <TextUnit id="220" loc="222">κρατῆρας, ἄλλην δ' ἄλλος' εἰς ἐρημίαν</TextUnit>
    <TextUnit id="221" loc="223">πτώσσουσαν εὐναῖς ἀρσένων ὑπηρετεῖν,</TextUnit>
    <TextUnit id="222" loc="224">πρόφασιν μὲν ὡς δὴ μαινάδας θυοσκόους,</TextUnit>
    <TextUnit id="223" loc="225">τὴν δ' ̓Αφροδίτην πρόσθ' ἄγειν τοῦ Βακχίου.</TextUnit>
    <TextUnit id="224" loc="226">ὅσας μὲν οὖν εἴληφα, δεσμίους χέρας</TextUnit>
    <TextUnit id="225" loc="227">σῴζουσι πανδήμοισι πρόσπολοι στέγαις:</TextUnit>
    <TextUnit id="226" loc="228">ὅσαι δ' ἄπεισιν, ἐξ ὄρους θηράσομαι,</TextUnit>
    <TextUnit id="227" loc="229">̓Ινώ τ' ̓Αγαύην θ', ἥ μ' ἔτικτ' ̓Εχίονι,</TextUnit>
    <TextUnit id="228" loc="230">̓Ακταίονός τε μητέρ', Αὐτονόην λέγω.</TextUnit>
    <TextUnit id="229" loc="231">καὶ σφᾶς σιδηραῖς ἁρμόσας ἐν ἄρκυσιν</TextUnit>
    <TextUnit id="230" loc="232">παύσω κακούργου τῆσδε βακχείας τάχα.</TextUnit>
    <TextUnit id="231" loc="233">λέγουσι δ' ὥς τις εἰσελήλυθε ξένος,</TextUnit>
    <TextUnit id="232" loc="234">γόης ἐπῳδὸς Λυδίας ἀπὸ χθονός,</TextUnit>
    <TextUnit id="233" loc="235">ξανθοῖσι βοστρύχοισιν εὐοσμῶν κόμην,</TextUnit>
    <TextUnit id="234" loc="236">οἰνῶπας ὄσσοις χάριτας ̓Αφροδίτης ἔχων,</TextUnit>
    <TextUnit id="235" loc="237">ὃς ἡμέρας τε κεὐφρόνας συγγίγνεται</TextUnit>
    <TextUnit id="236" loc="238">τελετὰς προτείνων εὐίους νεάνισιν.</TextUnit>
    <TextUnit id="237" loc="239">εἰ δ' αὐτὸν εἴσω τῆσδε λήψομαι στέγης,</TextUnit>
    <TextUnit id="238" loc="240">παύσω κτυποῦντα θύρσον ἀνασείοντά τε</TextUnit>
    <TextUnit id="239" loc="241">κόμας, τράχηλον σώματος χωρὶς τεμών.</TextUnit>
    <TextUnit id="240" loc="242">ἐκεῖνος εἶναί φησι Διόνυσον θεόν,</TextUnit>
    <TextUnit id="241" loc="243">ἐκεῖνος ἐν μηρῷ ποτ' ἐρράφθαι Διός,</TextUnit>
    <TextUnit id="242" loc="244">ὃς ἐκπυροῦται λαμπάσιν κεραυνίαις</TextUnit>
    <TextUnit id="243" loc="245">σὺν μητρί, Δίους ὅτι γάμους ἐψεύσατο.</TextUnit>
    <TextUnit id="244" loc="246">ταῦτ' οὐχὶ δεινῆς ἀγχόνης ἔστ' ἄξια,</TextUnit>
    <TextUnit id="245" loc="247">ὕβρεις ὑβρίζειν, ὅστις ἔστιν ὁ ξένος;</TextUnit>
    <TextUnit id="246" loc="248">ἀτὰρ τόδ' ἄλλο θαῦμα, τὸν τερασκόπον</TextUnit>
    <TextUnit id="247" loc="249">ἐν ποικίλαισι νεβρίσι Τειρεσίαν ὁρῶ</TextUnit>
    <TextUnit id="248" loc="250">πατέρα τε μητρὸς τῆς ἐμῆς--πολὺν γέλων--</TextUnit>
    <TextUnit id="249" loc="251">νάρθηκι βακχεύοντ': ἀναίνομαι, πάτερ,</TextUnit>
    <TextUnit id="250" loc="252">τὸ γῆρας ὑμῶν εἰσορῶν νοῦν οὐκ ἔχον.</TextUnit>
    <TextUnit id="251" loc="253">οὐκ ἀποτινάξεις κισσόν; οὐκ ἐλευθέραν</TextUnit>
    <TextUnit id="252" loc="254">θύρσου μεθήσεις χεῖρ', ἐμῆς μητρὸς πάτερ;</TextUnit>
    <TextUnit id="253" loc="255">σὺ ταῦτ' ἔπεισας, Τειρεσία: τόνδ' αὖ θέλεις</TextUnit>
    <TextUnit id="254" loc="256">τὸν δαίμον' ἀνθρώποισιν ἐσφέρων νέον</TextUnit>
    <TextUnit id="255" loc="257">σκοπεῖν πτερωτοὺς κἀμπύρων μισθοὺς φέρειν.</TextUnit>
    <TextUnit id="256" loc="258">εἰ μή σε γῆρας πολιὸν ἐξερρύετο,</TextUnit>
    <TextUnit id="257" loc="259">καθῆς' ἂν ἐν βάκχαισι δέσμιος μέσαις,</TextUnit>
    <TextUnit id="258" loc="260">τελετὰς πονηρὰς εἰσάγων: γυναιξὶ γὰρ</TextUnit>
    <TextUnit id="259" loc="261">ὅπου βότρυος ἐν δαιτὶ γίγνεται γάνος,</TextUnit>
    <TextUnit id="260" loc="262">οὐχ ὑγιὲς οὐδὲν ἔτι λέγω τῶν ὀργίων.</TextUnit>
    <TextUnit id="261" loc="263">τῆς δυσσεβείας. ὦ ξέν', οὐκ αἰδῇ θεοὺς</TextUnit>
    <TextUnit id="262" loc="264">Κάδμον τε τὸν σπείραντα γηγενῆ στάχυν,</TextUnit>
    <TextUnit id="263" loc="265">̓Εχίονος δ' ὢν παῖς καταισχύνεις γένος;</TextUnit>
    <TextUnit id="264" loc="266">ὅταν λάβῃ τις τῶν λόγων ἀνὴρ σοφὸς</TextUnit>
    <TextUnit id="265" loc="267">καλὰς ἀφορμάς, οὐ μέγ' ἔργον εὖ λέγειν:</TextUnit>
    <TextUnit id="266" loc="268">σὺ δ' εὔτροχον μὲν γλῶσσαν ὡς φρονῶν ἔχεις,</TextUnit>
    <TextUnit id="267" loc="269">ἐν τοῖς λόγοισι δ' οὐκ ἔνεισί σοι φρένες.</TextUnit>
    <TextUnit id="268" loc="270">θράσει δὲ δυνατὸς καὶ λέγειν οἷός τ' ἀνὴρ</TextUnit>
    <TextUnit id="269" loc="271">κακὸς πολίτης γίγνεται νοῦν οὐκ ἔχων.</TextUnit>
    <TextUnit id="270" loc="272">οὗτος δ' ὁ δαίμων ὁ νέος, ὃν σὺ διαγελᾷς,</TextUnit>
    <TextUnit id="271" loc="273">οὐκ ἂν δυναίμην μέγεθος ἐξειπεῖν ὅσος</TextUnit>
    <TextUnit id="272" loc="274">καθ' ̔Ελλάδ' ἔσται. δύο γάρ, ὦ νεανία,</TextUnit>
    <TextUnit id="273" loc="275">τὰ πρῶτ' ἐν ἀνθρώποισι: Δημήτηρ θεά--</TextUnit>
    <TextUnit id="274" loc="276">γῆ δ' ἐστίν, ὄνομα δ' ὁπότερον βούλῃ κάλει:</TextUnit>
    <TextUnit id="275" loc="277">αὕτη μὲν ἐν ξηροῖσιν ἐκτρέφει βροτούς:</TextUnit>
    <TextUnit id="276" loc="278">ὃς δ' ἦλθ' ἔπειτ', ἀντίπαλον ὁ Σεμέλης γόνος</TextUnit>
    <TextUnit id="277" loc="279">βότρυος ὑγρὸν πῶμ' ηὗρε κεἰσηνέγκατο</TextUnit>
    <TextUnit id="278" loc="280">θνητοῖς, ὃ παύει τοὺς ταλαιπώρους βροτοὺς</TextUnit>
    <TextUnit id="279" loc="281">λύπης, ὅταν πλησθῶσιν ἀμπέλου ῥοῆς,</TextUnit>
    <TextUnit id="280" loc="282">ὕπνον τε λήθην τῶν καθ' ἡμέραν κακῶν</TextUnit>
    <TextUnit id="281" loc="283">δίδωσιν, οὐδ' ἔστ' ἄλλο φάρμακον πόνων.</TextUnit>
    <TextUnit id="282" loc="284">οὗτος θεοῖσι σπένδεται θεὸς γεγώς,</TextUnit>
    <TextUnit id="283" loc="285">ὥστε διὰ τοῦτον τἀγάθ' ἀνθρώπους ἔχειν.</TextUnit>
    <TextUnit id="284" loc="286">καὶ καταγελᾷς νιν, ὡς ἐνερράφη Διὸς</TextUnit>
    <TextUnit id="285" loc="287">μηρῷ; διδάξω ς' ὡς καλῶς ἔχει τόδε.</TextUnit>
    <TextUnit id="286" loc="288">ἐπεί νιν ἥρπας' ἐκ πυρὸς κεραυνίου</TextUnit>
    <TextUnit id="287" loc="289">Ζεύς, ἐς δ' ̓́Ολυμπον βρέφος ἀνήγαγεν θεόν,</TextUnit>
    <TextUnit id="288" loc="290">̔́Ηρα νιν ἤθελ' ἐκβαλεῖν ἀπ' οὐρανοῦ:</TextUnit>
    <TextUnit id="289" loc="291">Ζεὺς δ' ἀντεμηχανήσαθ' οἷα δὴ θεός.</TextUnit>
    <TextUnit id="290" loc="292">ῥήξας μέρος τι τοῦ χθόν' ἐγκυκλουμένου</TextUnit>
    <TextUnit id="291" loc="293">αἰθέρος, ἔθηκε τόνδ' ὅμηρον ἐκδιδούς,</TextUnit>
    <TextUnit id="292" loc="295">Διόνυσον ̔́Ηρας νεικέων: χρόνῳ δέ νιν</TextUnit>
    <TextUnit id="293" loc="295">βροτοὶ ῥαφῆναί φασιν ἐν μηρῷ Διός,</TextUnit>
    <TextUnit id="294" loc="296">ὄνομα μεταστήσαντες, ὅτι θεᾷ θεὸς</TextUnit>
    <TextUnit id="295" loc="297">̔́Ηρᾳ ποθ' ὡμήρευσε, συνθέντες λόγον.</TextUnit>
    <TextUnit id="296" loc="298">μάντις δ' ὁ δαίμων ὅδε: τὸ γὰρ βακχεύσιμον</TextUnit>
    <TextUnit id="297" loc="299">καὶ τὸ μανιῶδες μαντικὴν πολλὴν ἔχει:</TextUnit>
    <TextUnit id="298" loc="300">ὅταν γὰρ ὁ θεὸς ἐς τὸ σῶμ' ἔλθῃ πολύς,</TextUnit>
    <TextUnit id="299" loc="301">λέγειν τὸ μέλλον τοὺς μεμηνότας ποιεῖ.</TextUnit>
    <TextUnit id="300" loc="302">̓́Αρεώς τε μοῖραν μεταλαβὼν ἔχει τινά:</TextUnit>
    <TextUnit id="301" loc="303">στρατὸν γὰρ ἐν ὅπλοις ὄντα κἀπὶ τάξεσιν</TextUnit>
    <TextUnit id="302" loc="304">φόβος διεπτόησε πρὶν λόγχης θιγεῖν.</TextUnit>
    <TextUnit id="303" loc="305">μανία δὲ καὶ τοῦτ' ἐστὶ Διονύσου πάρα.</TextUnit>
    <TextUnit id="304" loc="306">ἔτ' αὐτὸν ὄψῃ κἀπὶ Δελφίσιν πέτραις</TextUnit>
    <TextUnit id="305" loc="307">πηδῶντα σὺν πεύκαισι δικόρυφον πλάκα,</TextUnit>
    <TextUnit id="306" loc="308">πάλλοντα καὶ σείοντα βακχεῖον κλάδον,</TextUnit>
    <TextUnit id="307" loc="309">μέγαν τ' ἀν' ̔Ελλάδα. ἀλλ' ἐμοί, Πενθεῦ, πιθοῦ:</TextUnit>
    <TextUnit id="308" loc="310">μὴ τὸ κράτος αὔχει δύναμιν ἀνθρώποις ἔχειν,</TextUnit>
    <TextUnit id="309" loc="311">μηδ', ἢν δοκῇς μέν, ἡ δὲ δόξα σου νοσῇ,</TextUnit>
    <TextUnit id="310" loc="312">φρονεῖν δόκει τι: τὸν θεὸν δ' ἐς γῆν δέχου</TextUnit>
    <TextUnit id="311" loc="313">καὶ σπένδε καὶ βάκχευε καὶ στέφου κάρα.</TextUnit>
    <TextUnit id="312" loc="314">οὐχ ὁ Διόνυσος σωφρονεῖν ἀναγκάσει</TextUnit>
    <TextUnit id="313" loc="315">γυναῖκας ἐς τὴν Κύπριν, ἀλλ' ἐν τῇ φύσει</TextUnit>
    <TextUnit id="314" loc="316">τὸ σωφρονεῖν ἔνεστιν εἰς τὰ πάντ' ἀεί</TextUnit>
    <TextUnit id="315" loc="317">τοῦτο σκοπεῖν χρή: καὶ γὰρ ἐν βακχεύμασιν</TextUnit>
    <TextUnit id="316" loc="318">οὖς' ἥ γε σώφρων οὐ διαφθαρήσεται.</TextUnit>
    <TextUnit id="317" loc="319">ὁρᾷς, σὺ χαίρεις, ὅταν ἐφεστῶσιν πύλαις</TextUnit>
    <TextUnit id="318" loc="320">πολλοί, τὸ Πενθέως δ' ὄνομα μεγαλύνῃ πόλις:</TextUnit>
    <TextUnit id="319" loc="321">κἀκεῖνος, οἶμαι, τέρπεται τιμώμενος.</TextUnit>
    <TextUnit id="320" loc="322">ἐγὼ μὲν οὖν καὶ Κάδμος, ὃν σὺ διαγελᾷς,</TextUnit>
    <TextUnit id="321" loc="323">κισσῷ τ' ἐρεψόμεσθα καὶ χορεύσομεν,</TextUnit>
    <TextUnit id="322" loc="324">πολιὰ ξυνωρίς, ἀλλ' ὅμως χορευτέον,</TextUnit>
    <TextUnit id="323" loc="325">κοὐ θεομαχήσω σῶν λόγων πεισθεὶς ὕπο.</TextUnit>
    <TextUnit id="324" loc="326">μαίνῃ γὰρ ὡς ἄλγιστα, κοὔτε φαρμάκοις</TextUnit>
    <TextUnit id="325" loc="327">ἄκη λάβοις ἂν οὔτ' ἄνευ τούτων νοσεῖς.</TextUnit>
    <TextUnit id="326" loc="328">ὦ πρέσβυ, Φοῖβόν τ' οὐ καταισχύνεις λόγοις,</TextUnit>
    <TextUnit id="327" loc="329">τιμῶν τε Βρόμιον σωφρονεῖς, μέγαν θεόν.</TextUnit>
    <TextUnit id="328" loc="330">ὦ παῖ, καλῶς σοι Τειρεσίας παρῄνεσεν.</TextUnit>
    <TextUnit id="329" loc="331">οἴκει μεθ' ἡμῶν, μὴ θύραζε τῶν νόμων.</TextUnit>
    <TextUnit id="330" loc="332">νῦν γὰρ πέτῃ τε καὶ φρονῶν οὐδὲν φρονεῖς.</TextUnit>
    <TextUnit id="331" loc="333">κεἰ μὴ γὰρ ἔστιν ὁ θεὸς οὗτος, ὡς σὺ φῄς,</TextUnit>
    <TextUnit id="332" loc="334">παρὰ σοὶ λεγέσθω: καὶ καταψεύδου καλῶς</TextUnit>
    <TextUnit id="333" loc="335">ὡς ἔστι, Σεμέλη θ' ἵνα δοκῇ θεὸν τεκεῖν,</TextUnit>
    <TextUnit id="334" loc="336">ἡμῖν τε τιμὴ παντὶ τῷ γένει προσῇ.</TextUnit>
    <TextUnit id="335" loc="337">ὁρᾷς τὸν ̓Ακτέωνος ἄθλιον μόρον,</TextUnit>
    <TextUnit id="336" loc="338">ὃν ὠμόσιτοι σκύλακες ἃς ἐθρέψατο</TextUnit>
    <TextUnit id="337" loc="339">διεσπάσαντο, κρείσσον' ἐν κυναγίαις</TextUnit>
    <TextUnit id="338" loc="340">̓Αρτέμιδος εἶναι κομπάσαντ', ἐν ὀργάσιν.</TextUnit>
    <TextUnit id="339" loc="341">ὃ μὴ πάθῃς σύ: δεῦρό σου στέψω κάρα</TextUnit>
    <TextUnit id="340" loc="342">κισσῷ: μεθ' ἡμῶν τῷ θεῷ τιμὴν δίδου.</TextUnit>
    <TextUnit id="341" loc="343">οὐ μὴ προσοίσεις χεῖρα, βακχεύσεις δ' ἰών,</TextUnit>
    <TextUnit id="342" loc="344">μηδ' ἐξομόρξῃ μωρίαν τὴν σὴν ἐμοί;</TextUnit>
    <TextUnit id="343" loc="345">τῆς σῆς δ' ἀνοίας τόνδε τὸν διδάσκαλον</TextUnit>
    <TextUnit id="344" loc="346">δίκην μέτειμι. στειχέτω τις ὡς τάχος,</TextUnit>
    <TextUnit id="345" loc="347">ἐλθὼν δὲ θάκους τοῦδ' ἵν' οἰωνοσκοπεῖ</TextUnit>
    <TextUnit id="346" loc="348">μοχλοῖς τριαίνου κἀνάτρεψον ἔμπαλιν,</TextUnit>
    <TextUnit id="347" loc="349">ἄνω κάτω τὰ πάντα συγχέας ὁμοῦ,</TextUnit>
    <TextUnit id="348" loc="350">καὶ στέμματ' ἀνέμοις καὶ θυέλλαισιν μέθες.</TextUnit>
    <TextUnit id="349" loc="351">μάλιστα γάρ νιν δήξομαι δράσας τάδε.</TextUnit>
    <TextUnit id="350" loc="352">οἳ δ' ἀνὰ πόλιν στείχοντες ἐξιχνεύσατε</TextUnit>
    <TextUnit id="351" loc="353">τὸν θηλύμορφον ξένον, ὃς ἐσφέρει νόσον</TextUnit>
    <TextUnit id="352" loc="354">καινὴν γυναιξὶ καὶ λέχη λυμαίνεται.</TextUnit>
    <TextUnit id="353" loc="355">κἄνπερ λάβητε, δέσμιον πορεύσατε</TextUnit>
    <TextUnit id="354" loc="356">δεῦρ' αὐτόν, ὡς ἂν λευσίμου δίκης τυχὼν</TextUnit>
    <TextUnit id="355" loc="357">θάνῃ, πικρὰν βάκχευσιν ἐν Θήβαις ἰδών.</TextUnit>
    <TextUnit id="356" loc="358">ὦ σχέτλι', ὡς οὐκ οἶσθα ποῦ ποτ' εἶ λόγων.</TextUnit>
    <TextUnit id="357" loc="359">μέμηνας ἤδη: καὶ πρὶν ἐξέστης φρενῶν.</TextUnit>
    <TextUnit id="358" loc="360">στείχωμεν ἡμεῖς, Κάδμε, κἀξαιτώμεθα</TextUnit>
    <TextUnit id="359" loc="361">ὑπέρ τε τούτου καίπερ ὄντος ἀγρίου</TextUnit>
    <TextUnit id="360" loc="362">ὑπέρ τε πόλεως τὸν θεὸν μηδὲν νέον</TextUnit>
    <TextUnit id="361" loc="363">δρᾶν. ἀλλ' ἕπου μοι κισσίνου βάκτρου μέτα,</TextUnit>
    <TextUnit id="362" loc="364">πειρῶ δ' ἀνορθοῦν σῶμ' ἐμόν, κἀγὼ τὸ σόν:</TextUnit>
    <TextUnit id="363" loc="365">γέροντε δ' αἰσχρὸν δύο πεσεῖν: ἴτω δ' ὅμως,</TextUnit>
    <TextUnit id="364" loc="366">τῷ Βακχίῳ γὰρ τῷ Διὸς δουλευτέον.</TextUnit>
    <TextUnit id="365" loc="367">Πενθεὺς δ' ὅπως μὴ πένθος εἰσοίσει δόμοις</TextUnit>
    <TextUnit id="366" loc="368">τοῖς σοῖσι, Κάδμε: μαντικῇ μὲν οὐ λέγω,</TextUnit>
    <TextUnit id="367" loc="369">τοῖς πράγμασιν δέ: μῶρα γὰρ μῶρος λέγει.</TextUnit>
    <TextUnit id="368" loc="370">̔Οσία πότνα θεῶν,</TextUnit>
    <TextUnit id="369" loc="371">̔Οσία δ' ἃ κατὰ γᾶν</TextUnit>
    <TextUnit id="370" loc="372">χρυσέαν πτέρυγα φέρεις,</TextUnit>
    <TextUnit id="371" loc="373">τάδε Πενθέως ἀίεις;</TextUnit>
    <TextUnit id="372" loc="374">ἀίεις οὐχ ὁσίαν</TextUnit>
    <TextUnit id="373" loc="375">ὕβριν ἐς τὸν Βρόμιον, τὸν</TextUnit>
    <TextUnit id="374" loc="376">Σεμέλας, τὸν παρὰ καλλι-</TextUnit>
    <TextUnit id="375" loc="377">στεφάνοις εὐφροσύναις δαί-</TextUnit>
    <TextUnit id="376" loc="378">μονα πρῶτον μακάρων; ὃς τάδ' ἔχει,</TextUnit>
    <TextUnit id="377" loc="379">θιασεύειν τε χοροῖς</TextUnit>
    <TextUnit id="378" loc="380">μετά τ' αὐλοῦ γελάσαι</TextUnit>
    <TextUnit id="379" loc="381">ἀποπαῦσαί τε μερίμνας,</TextUnit>
    <TextUnit id="380" loc="382">ὁπόταν βότρυος ἔλθῃ</TextUnit>
    <TextUnit id="381" loc="383">γάνος ἐν δαιτὶ θεῶν, κις-</TextUnit>
    <TextUnit id="382" loc="384">σοφόροις δ' ἐν θαλίαις ἀν-</TextUnit>
    <TextUnit id="383" loc="385">δράσι κρατὴρ ὕπνον ἀμ-</TextUnit>
    <TextUnit id="384" loc="385b">φιβάλλῃ.</TextUnit>
    <TextUnit id="385" loc="386">ἀχαλίνων στομάτων</TextUnit>
    <TextUnit id="386" loc="387">ἀνόμου τ' ἀφροσύνας</TextUnit>
    <TextUnit id="387" loc="388">τὸ τέλος δυστυχία:</TextUnit>
    <TextUnit id="388" loc="389">ὁ δὲ τᾶς ἡσυχίας</TextUnit>
    <TextUnit id="389" loc="390">βίοτος καὶ τὸ φρονεῖν</TextUnit>
    <TextUnit id="390" loc="391">ἀσάλευτόν τε μένει καὶ</TextUnit>
    <TextUnit id="391" loc="392">συνέχει δώματα: πόρσω</TextUnit>
    <TextUnit id="392" loc="393">γὰρ ὅμως αἰθέρα ναίον-</TextUnit>
    <TextUnit id="393" loc="394">τες ὁρῶσιν τὰ βροτῶν οὐρανίδαι.</TextUnit>
    <TextUnit id="394" loc="395">τὸ σοφὸν δ' οὐ σοφία</TextUnit>
    <TextUnit id="395" loc="396">τό τε μὴ θνητὰ φρονεῖν.</TextUnit>
    <TextUnit id="396" loc="397">βραχὺς αἰών: ἐπὶ τούτῳ</TextUnit>
    <TextUnit id="397" loc="398">δέ τις ἂν μεγάλα διώκων</TextUnit>
    <TextUnit id="398" loc="399">τὰ παρόντ' οὐχὶ φέροι. μαι-</TextUnit>
    <TextUnit id="399" loc="400">νομένων οἵδε τρόποι καὶ</TextUnit>
    <TextUnit id="400" loc="401">κακοβούλων παρ' ἔμοι-</TextUnit>
    <TextUnit id="401" loc="401b">γε φωτῶν.</TextUnit>
    <TextUnit id="402" loc="402">ἱκοίμαν ποτὶ Κύπρον,</TextUnit>
    <TextUnit id="403" loc="403">νᾶσον τᾶς ̓Αφροδίτας,</TextUnit>
    <TextUnit id="404" loc="404">ἵν' οἱ θελξίφρονες νέμον-</TextUnit>
    <TextUnit id="405" loc="405">ται θνατοῖσιν ̓́Ερωτες,</TextUnit>
    <TextUnit id="406" loc="406">Πάφον θ' ἃν ἑκατόστομοι</TextUnit>
    <TextUnit id="407" loc="407">βαρβάρου ποταμοῦ ῥοαὶ</TextUnit>
    <TextUnit id="408" loc="408">καρπίζουσιν ἄνομβροι.</TextUnit>
    <TextUnit id="409" loc="409">οὗ δ' ἁ καλλιστευομένα</TextUnit>
    <TextUnit id="410" loc="410">Πιερία μούσειος ἕδρα,</TextUnit>
    <TextUnit id="411" loc="411">σεμνὰ κλιτὺς ̓Ολύμπου,</TextUnit>
    <TextUnit id="412" loc="412">ἐκεῖς' ἄγε με, Βρόμιε Βρόμιε,</TextUnit>
    <TextUnit id="413" loc="413">πρόβακχ' εὔιε δαῖμον.</TextUnit>
    <TextUnit id="414" loc="414">ἐκεῖ Χάριτες,</TextUnit>
    <TextUnit id="415" loc="415">ἐκεῖ δὲ Πόθος: ἐκεῖ δὲ βάκ-</TextUnit>
    <TextUnit id="416" loc="416">χαις θέμις ὀργιάζειν.</TextUnit>
    <TextUnit id="417" loc="417">ὁ δαίμων ὁ Διὸς παῖς</TextUnit>
    <TextUnit id="418" loc="418">χαίρει μὲν θαλίαισιν,</TextUnit>
    <TextUnit id="419" loc="419">φιλεῖ δ' ὀλβοδότειραν Εἰ-</TextUnit>
    <TextUnit id="420" loc="420">ρήναν, κουροτρόφον θεάν.</TextUnit>
    <TextUnit id="421" loc="421">ἴσαν δ' ἔς τε τὸν ὄλβιον</TextUnit>
    <TextUnit id="422" loc="422">τόν τε χείρονα δῶκ' ἔχειν</TextUnit>
    <TextUnit id="423" loc="423">οἴνου τέρψιν ἄλυπον:</TextUnit>
    <TextUnit id="424" loc="424">μισεῖ δ' ᾧ μὴ ταῦτα μέλει,</TextUnit>
    <TextUnit id="425" loc="425">κατὰ φάος νύκτας τε φίλας</TextUnit>
    <TextUnit id="426" loc="426">εὐαίωνα διαζῆν,</TextUnit>
    <TextUnit id="427" loc="427">σοφὰν δ' ἀπέχειν πραπίδα φρένα τε</TextUnit>
    <TextUnit id="428" loc="428">περισσῶν παρὰ φωτῶν:</TextUnit>
    <TextUnit id="429" loc="430">τὸ πλῆθος ὅ τι</TextUnit>
    <TextUnit id="430" loc="431">τὸ φαυλότερον ἐνόμισε χρῆ-</TextUnit>
    <TextUnit id="431" loc="432">ταί τε, τόδ' ἂν δεχοίμαν.</TextUnit>
    <TextUnit id="432" loc="433">Πενθεῦ, πάρεσμεν τήνδ' ἄγραν ἠγρευκότες</TextUnit>
    <TextUnit id="433" loc="435">ἐφ' ἣν ἔπεμψας, οὐδ' ἄκρανθ' ὡρμήσαμεν.</TextUnit>
    <TextUnit id="434" loc="436">ὁ θὴρ δ' ὅδ' ἡμῖν πρᾶος οὐδ' ὑπέσπασεν</TextUnit>
    <TextUnit id="435" loc="437">φυγῇ πόδ', ἀλλ' ἔδωκεν οὐκ ἄκων χέρας</TextUnit>
    <TextUnit id="436" loc="438">οὐδ' ὠχρός, οὐδ' ἤλλαξεν οἰνωπὸν γένυν,</TextUnit>
    <TextUnit id="437" loc="439">γελῶν δὲ καὶ δεῖν κἀπάγειν ἐφίετο</TextUnit>
    <TextUnit id="438" loc="440">ἔμενέ τε, τοὐμὸν εὐτρεπὲς ποιούμενος.</TextUnit>
    <TextUnit id="439" loc="441">κἀγὼ δι' αἰδοῦς εἶπον: ̓͂Ω ξέν', οὐχ ἑκὼν</TextUnit>
    <TextUnit id="440" loc="442">ἄγω σε, Πενθέως δ' ὅς μ' ἔπεμψ' ἐπιστολαῖς.</TextUnit>
    <TextUnit id="441" loc="443">ἃς δ' αὖ σὺ βάκχας εἷρξας, ἃς συνήρπασας</TextUnit>
    <TextUnit id="442" loc="444">κἄδησας ἐν δεσμοῖσι πανδήμου στέγης,</TextUnit>
    <TextUnit id="443" loc="445">φροῦδαί γ' ἐκεῖναι λελυμέναι πρὸς ὀργάδας</TextUnit>
    <TextUnit id="444" loc="446">σκιρτῶσι Βρόμιον ἀνακαλούμεναι θεόν:</TextUnit>
    <TextUnit id="445" loc="447">αὐτόματα δ' αὐταῖς δεσμὰ διελύθη ποδῶν</TextUnit>
    <TextUnit id="446" loc="448">κλῇδές τ' ἀνῆκαν θύρετρ' ἄνευ θνητῆς χερός.</TextUnit>
    <TextUnit id="447" loc="449">πολλῶν δ' ὅδ' ἁνὴρ θαυμάτων ἥκει πλέως</TextUnit>
    <TextUnit id="448" loc="450">ἐς τάσδε Θήβας. σοὶ δὲ τἄλλα χρὴ μέλειν.</TextUnit>
    <TextUnit id="449" loc="451">μέθεσθε χειρῶν τοῦδ': ἐν ἄρκυσιν γὰρ ὢν</TextUnit>
    <TextUnit id="450" loc="452">οὐκ ἔστιν οὕτως ὠκὺς ὥστε μ' ἐκφυγεῖν.</TextUnit>
    <TextUnit id="451" loc="453">ἀτὰρ τὸ μὲν σῶμ' οὐκ ἄμορφος εἶ, ξένε,</TextUnit>
    <TextUnit id="452" loc="454">ὡς ἐς γυναῖκας, ἐφ' ὅπερ ἐς Θήβας πάρει:</TextUnit>
    <TextUnit id="453" loc="455">πλόκαμός τε γάρ σου ταναός, οὐ πάλης ὕπο,</TextUnit>
    <TextUnit id="454" loc="456">γένυν παρ' αὐτὴν κεχυμένος, πόθου πλέως:</TextUnit>
    <TextUnit id="455" loc="457">λευκὴν δὲ χροιὰν ἐκ παρασκευῆς ἔχεις,</TextUnit>
    <TextUnit id="456" loc="458">οὐχ ἡλίου βολαῖσιν, ἀλλ' ὑπὸ σκιᾶς,</TextUnit>
    <TextUnit id="457" loc="459">τὴν ̓Αφροδίτην καλλονῇ θηρώμενος.</TextUnit>
    <TextUnit id="458" loc="460">πρῶτον μὲν οὖν μοι λέξον ὅστις εἶ γένος.</TextUnit>
    <TextUnit id="459" loc="461">οὐ κόμπος οὐδείς: ῥᾴδιον δ' εἰπεῖν τόδε.</TextUnit>
    <TextUnit id="460" loc="462">τὸν ἀνθεμώδη Τμῶλον οἶσθά που κλύων.</TextUnit>
    <TextUnit id="461" loc="463">οἶδ', ὃς τὸ Σάρδεων ἄστυ περιβάλλει κύκλῳ.</TextUnit>
    <TextUnit id="462" loc="464">ἐντεῦθέν εἰμι, Λυδία δέ μοι πατρίς.</TextUnit>
    <TextUnit id="463" loc="465">πόθεν δὲ τελετὰς τάσδ' ἄγεις ἐς ̔Ελλάδα;</TextUnit>
    <TextUnit id="464" loc="466">Διόνυσος ἡμᾶς εἰσέβης', ὁ τοῦ Διός.</TextUnit>
    <TextUnit id="465" loc="467">Ζεὺς δ' ἔστ' ἐκεῖ τις, ὃς νέους τίκτει θεούς;</TextUnit>
    <TextUnit id="466" loc="468">οὔκ, ἀλλ' ὁ Σεμέλην ἐνθάδε ζεύξας γάμοις.</TextUnit>
    <TextUnit id="467" loc="469">πότερα δὲ νύκτωρ ς' ἢ κατ' ὄμμ' ἠνάγκασεν;</TextUnit>
    <TextUnit id="468" loc="470">ὁρῶν ὁρῶντα, καὶ δίδωσιν ὄργια.</TextUnit>
    <TextUnit id="469" loc="471">τὰ δ' ὄργι' ἐστὶ τίν' ἰδέαν ἔχοντά σοι;</TextUnit>
    <TextUnit id="470" loc="472">ἄρρητ' ἀβακχεύτοισιν εἰδέναι βροτῶν.</TextUnit>
    <TextUnit id="471" loc="473">ἔχει δ' ὄνησιν τοῖσι θύουσιν τίνα;</TextUnit>
    <TextUnit id="472" loc="474">οὐ θέμις ἀκοῦσαί ς', ἔστι δ' ἄξι' εἰδέναι.</TextUnit>
    <TextUnit id="473" loc="475">εὖ τοῦτ' ἐκιβδήλευσας, ἵν' ἀκοῦσαι θέλω.</TextUnit>
    <TextUnit id="474" loc="476">ἀσέβειαν ἀσκοῦντ' ὄργι' ἐχθαίρει θεοῦ.</TextUnit>
    <TextUnit id="475" loc="477">τὸν θεὸν ὁρᾶν γὰρ φῂς σαφῶς, ποῖός τις ἦν;</TextUnit>
    <TextUnit id="476" loc="478">ὁποῖος ἤθελ': οὐκ ἐγὼ 'τασσον τόδε.</TextUnit>
    <TextUnit id="477" loc="479">τοῦτ' αὖ παρωχέτευσας εὖ κοὐδὲν λέγων.</TextUnit>
    <TextUnit id="478" loc="480">δόξει τις ἀμαθεῖ σοφὰ λέγων οὐκ εὖ φρονεῖν.</TextUnit>
    <TextUnit id="479" loc="481">ἦλθες δὲ πρῶτα δεῦρ' ἄγων τὸν δαίμονα;</TextUnit>
    <TextUnit id="480" loc="482">πᾶς ἀναχορεύει βαρβάρων τάδ' ὄργια.</TextUnit>
    <TextUnit id="481" loc="483">φρονοῦσι γὰρ κάκιον ̔Ελλήνων πολύ.</TextUnit>
    <TextUnit id="482" loc="484">τάδ' εὖ γε μᾶλλον: οἱ νόμοι δὲ διάφοροι.</TextUnit>
    <TextUnit id="483" loc="485">τὰ δ' ἱερὰ νύκτωρ ἢ μεθ' ἡμέραν τελεῖς;</TextUnit>
    <TextUnit id="484" loc="486">νύκτωρ τὰ πολλά: σεμνότητ' ἔχει σκότος.</TextUnit>
    <TextUnit id="485" loc="487">τοῦτ' ἐς γυναῖκας δόλιόν ἐστι καὶ σαθρόν.</TextUnit>
    <TextUnit id="486" loc="488">κἀν ἡμέρᾳ τό γ' αἰσχρὸν ἐξεύροι τις ἄν.</TextUnit>
    <TextUnit id="487" loc="489">δίκην σε δοῦναι δεῖ σοφισμάτων κακῶν.</TextUnit>
    <TextUnit id="488" loc="490">σὲ δ' ἀμαθίας γε κἀσεβοῦντ' ἐς τὸν θεόν.</TextUnit>
    <TextUnit id="489" loc="491">ὡς θρασὺς ὁ βάκχος κοὐκ ἀγύμναστος λόγων.</TextUnit>
    <TextUnit id="490" loc="492">εἴφ' ὅ τι παθεῖν δεῖ: τί με τὸ δεινὸν ἐργάσῃ;</TextUnit>
    <TextUnit id="491" loc="493">πρῶτον μὲν ἁβρὸν βόστρυχον τεμῶ σέθεν.</TextUnit>
    <TextUnit id="492" loc="494">ἱερὸς ὁ πλόκαμος: τῷ θεῷ δ' αὐτὸν τρέφω.</TextUnit>
    <TextUnit id="493" loc="495">ἔπειτα θύρσον τόνδε παράδος ἐκ χεροῖν.</TextUnit>
    <TextUnit id="494" loc="496">αὐτός μ' ἀφαιροῦ: τόνδε Διονύσου φορῶ.</TextUnit>
    <TextUnit id="495" loc="497">εἱρκταῖσί τ' ἔνδον σῶμα σὸν φυλάξομεν.</TextUnit>
    <TextUnit id="496" loc="498">λύσει μ' ὁ δαίμων αὐτός, ὅταν ἐγὼ θέλω.</TextUnit>
    <TextUnit id="497" loc="499">ὅταν γε καλέσῃς αὐτὸν ἐν βάκχαις σταθείς.</TextUnit>
    <TextUnit id="498" loc="500">καὶ νῦν ἃ πάσχω πλησίον παρὼν ὁρᾷ.</TextUnit>
    <TextUnit id="499" loc="501">καὶ ποῦ 'στιν; οὐ γὰρ φανερὸς ὄμμασίν γ' ἐμοῖς.</TextUnit>
    <TextUnit id="500" loc="502">παρ' ἐμοί: σὺ δ' ἀσεβὴς αὐτὸς ὢν οὐκ εἰσορᾷς.</TextUnit>
    <TextUnit id="501" loc="503">λάζυσθε: καταφρονεῖ με καὶ Θήβας ὅδε.</TextUnit>
    <TextUnit id="502" loc="504">αὐδῶ με μὴ δεῖν σωφρονῶν οὐ σώφροσιν.</TextUnit>
    <TextUnit id="503" loc="505">ἐγὼ δὲ δεῖν γε, κυριώτερος σέθεν.</TextUnit>
    <TextUnit id="504" loc="506">οὐκ οἶσθ' ὅ τι ζῇς, οὐδ' ὃ δρᾷς, οὐδ' ὅστις εἶ.</TextUnit>
    <TextUnit id="505" loc="507">Πενθεύς, ̓Αγαύης παῖς, πατρὸς δ' ̓Εχίονος.</TextUnit>
    <TextUnit id="506" loc="508">ἐνδυστυχῆσαι τοὔνομ' ἐπιτήδειος εἶ.</TextUnit>
    <TextUnit id="507" loc="509">χώρει: καθείρξατ' αὐτὸν ἱππικαῖς πέλας</TextUnit>
    <TextUnit id="508" loc="510">φάτναισιν, ὡς ἂν σκότιον εἰσορᾷ κνέφας.</TextUnit>
    <TextUnit id="509" loc="511">ἐκεῖ χόρευε: τάσδε δ' ἃς ἄγων πάρει</TextUnit>
    <TextUnit id="510" loc="512">κακῶν συνεργοὺς ἢ διεμπολήσομεν</TextUnit>
    <TextUnit id="511" loc="513">ἢ χεῖρα δούπου τοῦδε καὶ βύρσης κτύπου</TextUnit>
    <TextUnit id="512" loc="514">παύσας, ἐφ' ἱστοῖς δμωίδας κεκτήσομαι.</TextUnit>
    <TextUnit id="513" loc="515">στείχοιμ' ἄν: ὅ τι γὰρ μὴ χρεών, οὔτοι χρεὼν</TextUnit>
    <TextUnit id="514" loc="516">παθεῖν. ἀτάρ τοι τῶνδ' ἄποιν' ὑβρισμάτων</TextUnit>
    <TextUnit id="515" loc="517">μέτεισι Διόνυσός ς', ὃν οὐκ εἶναι λέγεις:</TextUnit>
    <TextUnit id="516" loc="518">ἡμᾶς γὰρ ἀδικῶν κεῖνον εἰς δεσμοὺς ἄγεις.</TextUnit>
    <TextUnit id="517" loc="520">̓Αχελῴου θύγατερ,</TextUnit>
    <TextUnit id="518" loc="520">πότνι' εὐπάρθενε Δίρκα,</TextUnit>
    <TextUnit id="519" loc="521">σὺ γὰρ ἐν σαῖς ποτε παγαῖς</TextUnit>
    <TextUnit id="520" loc="522">τὸ Διὸς βρέφος ἔλαβες,</TextUnit>
    <TextUnit id="521" loc="523">ὅτε μηρῷ πυρὸς ἐξ ἀ-</TextUnit>
    <TextUnit id="522" loc="524">θανάτου Ζεὺς ὁ τεκὼν ἥρ-</TextUnit>
    <TextUnit id="523" loc="525">πασέ νιν, τάδ' ἀναβοάσας:</TextUnit>
    <TextUnit id="524" loc="526">̓́Ιθι, Διθύραμβ', ἐμὰν ἄρ-</TextUnit>
    <TextUnit id="525" loc="527">σενα τάνδε βᾶθι νηδύν:</TextUnit>
    <TextUnit id="526" loc="528">ἀναφαίνω σε τόδ', ὦ Βάκ-</TextUnit>
    <TextUnit id="527" loc="529">χιε, Θήβαις ὀνομάζειν.</TextUnit>
    <TextUnit id="528" loc="530">σὺ δέ μ', ὦ μάκαιρα Δίρκα,</TextUnit>
    <TextUnit id="529" loc="531">στεφανηφόρους ἀπωθῇ</TextUnit>
    <TextUnit id="530" loc="532">θιάσους ἔχουσαν ἐν σοί.</TextUnit>
    <TextUnit id="531" loc="533">τί μ' ἀναίνῃ; τί με φεύγεις;</TextUnit>
    <TextUnit id="532" loc="534">ἔτι ναὶ τὰν βοτρυώδη</TextUnit>
    <TextUnit id="533" loc="535">Διονύσου χάριν οἴνας,</TextUnit>
    <TextUnit id="534" loc="536">ἔτι σοι τοῦ Βρομίου μελήσει.</TextUnit>
    <TextUnit id="535" loc="537">οἵαν οἵαν ὀργὰν</TextUnit>
    <TextUnit id="536" loc="538">ἀναφαίνει χθόνιον</TextUnit>
    <TextUnit id="537" loc="539">γένος ἐκφύς τε δράκοντός</TextUnit>
    <TextUnit id="538" loc="540">ποτε Πενθεύς, ὃν ̓Εχίων</TextUnit>
    <TextUnit id="539" loc="541">ἐφύτευσε χθόνιος,</TextUnit>
    <TextUnit id="540" loc="542">ἀγριωπὸν τέρας, οὐ φῶ-</TextUnit>
    <TextUnit id="541" loc="543">τα βρότειον, φόνιον δ' ὥς-</TextUnit>
    <TextUnit id="542" loc="544">τε γίγαντ' ἀντίπαλον θεοῖς:</TextUnit>
    <TextUnit id="543" loc="545">ὃς ἔμ' ἐν βρόχοισι τὰν τοῦ</TextUnit>
    <TextUnit id="544" loc="546">Βρομίου τάχα ξυνάψει,</TextUnit>
    <TextUnit id="545" loc="547">τὸν ἐμὸν δ' ἐντὸς ἔχει δώ-</TextUnit>
    <TextUnit id="546" loc="548">ματος ἤδη θιασώταν</TextUnit>
    <TextUnit id="547" loc="549">σκοτίαις κρυπτὸν ἐν εἱρκταῖς.</TextUnit>
    <TextUnit id="548" loc="550">ἐσορᾷς τάδ', ὦ Διὸς παῖ</TextUnit>
    <TextUnit id="549" loc="551">Διόνυσε, σοὺς προφήτας</TextUnit>
    <TextUnit id="550" loc="552">ἐν ἁμίλλαισιν ἀνάγκας;</TextUnit>
    <TextUnit id="551" loc="553">μόλε, χρυσῶπα τινάσσων,</TextUnit>
    <TextUnit id="552" loc="554">ἄνα, θύρσον κατ' ̓́Ολυμπον,</TextUnit>
    <TextUnit id="553" loc="555">φονίου δ' ἀνδρὸς ὕβριν κατάσχες.</TextUnit>
    <TextUnit id="554" loc="556">πόθι Νύσας ἄρα τᾶς θη-</TextUnit>
    <TextUnit id="555" loc="557">ροτρόφου θυρσοφορεῖς</TextUnit>
    <TextUnit id="556" loc="558">θιάσους, ὦ Διόνυς', ἢ</TextUnit>
    <TextUnit id="557" loc="559">κορυφαῖς Κωρυκίαις;</TextUnit>
    <TextUnit id="558" loc="560">τάχα δ' ἐν ταῖς πολυδένδρες-</TextUnit>
    <TextUnit id="559" loc="561">σιν ̓Ολύμπου θαλάμαις, ἔν-</TextUnit>
    <TextUnit id="560" loc="562">θα ποτ' ̓Ορφεὺς κιθαρίζων</TextUnit>
    <TextUnit id="561" loc="563">σύναγεν δένδρεα μούσαις,</TextUnit>
    <TextUnit id="562" loc="564">σύναγεν θῆρας ἀγρώτας.</TextUnit>
    <TextUnit id="563" loc="565">μάκαρ ὦ Πιερία,</TextUnit>
    <TextUnit id="564" loc="566">σέβεταί ς' Εὔιος, ἥξει</TextUnit>
    <TextUnit id="565" loc="567">τε χορεύσων ἅμα βακχεύ-</TextUnit>
    <TextUnit id="566" loc="568">μασι, τόν τ' ὠκυρόαν</TextUnit>
    <TextUnit id="567" loc="569">διαβὰς ̓Αξιὸν εἱλις-</TextUnit>
    <TextUnit id="568" loc="570">σομένας Μαινάδας ἄξει,</TextUnit>
    <TextUnit id="569" loc="571">Λυδίαν πατέρα τε, τὸν</TextUnit>
    <TextUnit id="570" loc="572">τᾶς εὐδαιμονίας βροτοῖς</TextUnit>
    <TextUnit id="571" loc="573">ὀλβοδόταν, τὸν ἔκλυον</TextUnit>
    <TextUnit id="572" loc="574">εὔιππον χώραν ὕδασιν</TextUnit>
    <TextUnit id="573" loc="575">καλλίστοισι λιπαίνειν.</TextUnit>
    <TextUnit id="574" loc="576">ἰώ,</TextUnit>
    <TextUnit id="575" loc="577">κλύετ' ἐμᾶς κλύετ' αὐδᾶς,</TextUnit>
    <TextUnit id="576" loc="578">ἰὼ βάκχαι, ἰὼ βάκχαι.</TextUnit>
    <TextUnit id="577" loc="579">τίς ὅδε, τίς ὅδε πόθεν ὁ κέλαδος</TextUnit>
    <TextUnit id="578" loc="580">ἀνά μ' ἐκάλεσεν Εὐίου;</TextUnit>
    <TextUnit id="579" loc="580">ἰὼ ἰώ, πάλιν αὐδῶ,</TextUnit>
    <TextUnit id="580" loc="581">ὁ Σεμέλας, ὁ Διὸς παῖς.</TextUnit>
    <TextUnit id="581" loc="582">ἰὼ ἰὼ δέσποτα δέσποτα,</TextUnit>
    <TextUnit id="582" loc="583">μόλε νυν ἡμέτερον ἐς</TextUnit>
    <TextUnit id="583" loc="584">θίασον, ὦ Βρόμιε Βρόμιε.</TextUnit>
    <TextUnit id="584" loc="585">σεῖε πέδον χθονὸς ̓́Εννοσι πότνια.</TextUnit>
    <TextUnit id="585" loc="586">ἆ ἆ,</TextUnit>
    <TextUnit id="586" loc="587">τάχα τὰ Πενθέως μέλαθρα διατι-</TextUnit>
    <TextUnit id="587" loc="588">νάξεται πεσήμασιν.</TextUnit>
    <TextUnit id="588" loc="589">— ὁ Διόνυσος ἀνὰ μέλαθρα:</TextUnit>
    <TextUnit id="589" loc="590">σέβετέ νιν. — σέβομεν ὤ.</TextUnit>
    <TextUnit id="590" loc="591">— εἴδετε λάινα κίοσιν ἔμβολα</TextUnit>
    <TextUnit id="591" loc="592">διάδρομα τάδε; Βρόμιος ὅδ' ἀλα-</TextUnit>
    <TextUnit id="592" loc="593">λάζεται στέγας ἔσω.</TextUnit>
    <TextUnit id="593" loc="594">ἅπτε κεραύνιον αἴθοπα λαμπάδα:</TextUnit>
    <TextUnit id="594" loc="595">σύμφλεγε σύμφλεγε δώματα Πενθέος.</TextUnit>
    <TextUnit id="595" loc="596">ἆ ἆ,</TextUnit>
    <TextUnit id="596" loc="597">πῦρ οὐ λεύσσεις, οὐδ' αὐγάζῃ,</TextUnit>
    <TextUnit id="597" loc="598">Σεμέλας ἱερὸν ἀμφὶ τάφον, ἅν</TextUnit>
    <TextUnit id="598" loc="599">ποτε κεραυνόβολος ἔλιπε φλόγα</TextUnit>
    <TextUnit id="599" loc="600">Δίου βροντᾶς;</TextUnit>
    <TextUnit id="600" loc="600">δίκετε πεδόσε τρομερὰ σώματα</TextUnit>
    <TextUnit id="601" loc="601">δίκετε, Μαινάδες: ὁ γὰρ ἄναξ</TextUnit>
    <TextUnit id="602" loc="602">ἄνω κάτω τιθεὶς ἔπεισι</TextUnit>
    <TextUnit id="603" loc="603">μέλαθρα τάδε Διὸς γόνος.</TextUnit>
    <TextUnit id="604" loc="604">βάρβαροι γυναῖκες, οὕτως ἐκπεπληγμέναι φόβῳ</TextUnit>
    <TextUnit id="605" loc="605">πρὸς πέδῳ πεπτώκατ'; ᾔσθησθ', ὡς ἔοικε, Βακχίου</TextUnit>
    <TextUnit id="606" loc="606">διατινάξαντος † δῶμα Πενθέως: ἀλλ' ἐξανίστατε †</TextUnit>
    <TextUnit id="607" loc="607">σῶμα καὶ θαρσεῖτε σαρκὸς ἐξαμείψασαι τρόμον.</TextUnit>
    <TextUnit id="608" loc="608">ὦ φάος μέγιστον ἡμῖν εὐίου βακχεύματος,</TextUnit>
    <TextUnit id="609" loc="609">ὡς ἐσεῖδον ἀσμένη σε, μονάδ' ἔχους' ἐρημίαν.</TextUnit>
    <TextUnit id="610" loc="610">εἰς ἀθυμίαν ἀφίκεσθ', ἡνίκ' εἰσεπεμπόμην,</TextUnit>
    <TextUnit id="611" loc="611">Πενθέως ὡς ἐς σκοτεινὰς ὁρκάνας πεσούμενος;</TextUnit>
    <TextUnit id="612" loc="612">πῶς γὰρ οὔ; τίς μοι φύλαξ ἦν, εἰ σὺ συμφορᾶς τύχοις;</TextUnit>
    <TextUnit id="613" loc="613">ἀλλὰ πῶς ἠλευθερώθης ἀνδρὸς ἀνοσίου τυχών;</TextUnit>
    <TextUnit id="614" loc="614">αὐτὸς ἐξέσῳς' ἐμαυτὸν ῥᾳδίως ἄνευ πόνου.</TextUnit>
    <TextUnit id="615" loc="615">οὐδέ σου συνῆψε χεῖρε δεσμίοισιν ἐν βρόχοις;</TextUnit>
    <TextUnit id="616" loc="616">ταῦτα καὶ καθύβρις' αὐτόν, ὅτι με δεσμεύειν δοκῶν</TextUnit>
    <TextUnit id="617" loc="617">οὔτ' ἔθιγεν οὔθ' ἥψαθ' ἡμῶν, ἐλπίσιν δ' ἐβόσκετο.</TextUnit>
    <TextUnit id="618" loc="618">πρὸς φάτναις δὲ ταῦρον εὑρών, οὗ καθεῖρξ' ἡμᾶς ἄγων,</TextUnit>
    <TextUnit id="619" loc="619">τῷδε περὶ βρόχους ἔβαλλε γόνασι καὶ χηλαῖς ποδῶν,</TextUnit>
    <TextUnit id="620" loc="620">θυμὸν ἐκπνέων, ἱδρῶτα σώματος στάζων ἄπο,</TextUnit>
    <TextUnit id="621" loc="621">χείλεσιν διδοὺς ὀδόντας: πλησίον δ' ἐγὼ παρὼν</TextUnit>
    <TextUnit id="622" loc="622">ἥσυχος θάσσων ἔλευσσον. ἐν δὲ τῷδε τῷ χρόνῳ</TextUnit>
    <TextUnit id="623" loc="623">ἀνετίναξ' ἐλθὼν ὁ Βάκχος δῶμα καὶ μητρὸς τάφῳ</TextUnit>
    <TextUnit id="624" loc="624">πῦρ ἀνῆψ': ὃ δ' ὡς ἐσεῖδε, δώματ' αἴθεσθαι δοκῶν,</TextUnit>
    <TextUnit id="625" loc="625">ᾖσς' ἐκεῖσε κᾆτ' ἐκεῖσε, δμωσὶν ̓Αχελῷον φέρειν</TextUnit>
    <TextUnit id="626" loc="626">ἐννέπων, ἅπας δ' ἐν ἔργῳ δοῦλος ἦν, μάτην πονῶν.</TextUnit>
    <TextUnit id="627" loc="627">διαμεθεὶς δὲ τόνδε μόχθον, ὡς ἐμοῦ πεφευγότος,</TextUnit>
    <TextUnit id="628" loc="628">ἵεται ξίφος κελαινὸν ἁρπάσας δόμων ἔσω.</TextUnit>
    <TextUnit id="629" loc="629">κᾆθ' ὁ Βρόμιος, ὡς ἔμοιγε φαίνεται, δόξαν λέγω,</TextUnit>
    <TextUnit id="630" loc="630">φάσμ' ἐποίησεν κατ' αὐλήν: ὃ δ' ἐπὶ τοῦθ' ὡρμημένος</TextUnit>
    <TextUnit id="631" loc="631">ᾖσσε κἀκέντει φαεννὸν αἰθέρ', ὡς σφάζων ἐμέ.</TextUnit>
    <TextUnit id="632" loc="632">πρὸς δὲ τοῖσδ' αὐτῷ τάδ' ἄλλα Βάκχιος λυμαίνεται:</TextUnit>
    <TextUnit id="633" loc="633">δώματ' ἔρρηξεν χαμᾶζε: συντεθράνωται δ' ἅπαν</TextUnit>
    <TextUnit id="634" loc="634">πικροτάτους ἰδόντι δεσμοὺς τοὺς ἐμούς: κόπου δ' ὕπο</TextUnit>
    <TextUnit id="635" loc="635">διαμεθεὶς ξίφος παρεῖται: πρὸς θεὸν γὰρ ὢν ἀνὴρ</TextUnit>
    <TextUnit id="636" loc="636">ἐς μάχην ἐλθεῖν ἐτόλμησε. ἥσυχος δ' ἐκβὰς ἐγὼ</TextUnit>
    <TextUnit id="637" loc="637">δωμάτων ἥκω πρὸς ὑμᾶς, Πενθέως οὐ φροντίσας.</TextUnit>
    <TextUnit id="638" loc="638">ὡς δέ μοι δοκεῖ — ψοφεῖ γοῦν ἀρβύλη δόμων ἔσω —</TextUnit>
    <TextUnit id="639" loc="639">ἐς προνώπι' αὐτίχ' ἥξει. τί ποτ' ἄρ' ἐκ τούτων ἐρεῖ;</TextUnit>
    <TextUnit id="640" loc="640">ῥᾳδίως γὰρ αὐτὸν οἴσω, κἂν πνέων ἔλθῃ μέγα.</TextUnit>
    <TextUnit id="641" loc="641">πρὸς σοφοῦ γὰρ ἀνδρὸς ἀσκεῖν σώφρον' εὐοργησίαν.</TextUnit>
    <TextUnit id="642" loc="642">πέπονθα δεινά: διαπέφευγέ μ' ὁ ξένος,</TextUnit>
    <TextUnit id="643" loc="643">ὃς ἄρτι δεσμοῖς ἦν κατηναγκασμένος.</TextUnit>
    <TextUnit id="644" loc="644">ἔα ἔα:</TextUnit>
    <TextUnit id="645" loc="645">ὅδ' ἐστὶν ἁνήρ: τί τάδε; πῶς προνώπιος</TextUnit>
    <TextUnit id="646" loc="646">φαίνῃ πρὸς οἴκοις τοῖς ἐμοῖς, ἔξω βεβώς;</TextUnit>
    <TextUnit id="647" loc="647">στῆσον πόδ', ὀργῇ δ' ὑπόθες ἥσυχον πόδα.</TextUnit>
    <TextUnit id="648" loc="648">πόθεν σὺ δεσμὰ διαφυγὼν ἔξω περᾷς;</TextUnit>
    <TextUnit id="649" loc="649">οὐκ εἶπον--ἢ οὐκ ἤκουσας--ὅτι λύσει μέ τις;</TextUnit>
    <TextUnit id="650" loc="650">τίς; τοὺς λόγους γὰρ ἐσφέρεις καινοὺς ἀεί.</TextUnit>
    <TextUnit id="651" loc="651">ὃς τὴν πολύβοτρυν ἄμπελον φύει βροτοῖς.</TextUnit>
    <TextUnit id="652" loc="653">ὠνείδισας δὴ τοῦτο Διονύσῳ καλόν.</TextUnit>
    <TextUnit id="653" loc="654">κλῄειν κελεύω πάντα πύργον ἐν κύκλῳ.</TextUnit>
    <TextUnit id="654" loc="655">τί δ'; οὐχ ὑπερβαίνουσι καὶ τείχη θεοί;</TextUnit>
    <TextUnit id="655" loc="655">σοφὸς σοφὸς σύ, πλὴν ἃ δεῖ ς' εἶναι σοφόν.</TextUnit>
    <TextUnit id="656" loc="656">ἃ δεῖ μάλιστα, ταῦτ' ἔγωγ' ἔφυν σοφός.</TextUnit>
    <TextUnit id="657" loc="657">κείνου δ' ἀκούσας πρῶτα τοὺς λόγους μάθε,</TextUnit>
    <TextUnit id="658" loc="658">ὃς ἐξ ὄρους πάρεστιν ἀγγελῶν τί σοι:</TextUnit>
    <TextUnit id="659" loc="659">ἡμεῖς δέ σοι μενοῦμεν, οὐ φευξούμεθα.</TextUnit>
    <TextUnit id="660" loc="660">Πενθεῦ κρατύνων τῆσδε Θηβαίας χθονός,</TextUnit>
    <TextUnit id="661" loc="661">ἥκω Κιθαιρῶν' ἐκλιπών, ἵν' οὔποτε</TextUnit>
    <TextUnit id="662" loc="662">λευκῆς χιόνος ἀνεῖσαν εὐαγεῖς βολαί.</TextUnit>
    <TextUnit id="663" loc="663">ἥκεις δὲ ποίαν προστιθεὶς σπουδὴν λόγου;</TextUnit>
    <TextUnit id="664" loc="664">βάκχας ποτνιάδας εἰσιδών, αἳ τῆσδε γῆς</TextUnit>
    <TextUnit id="665" loc="665">οἴστροισι λευκὸν κῶλον ἐξηκόντισαν,</TextUnit>
    <TextUnit id="666" loc="666">ἥκω φράσαι σοὶ καὶ πόλει χρῄζων, ἄναξ,</TextUnit>
    <TextUnit id="667" loc="667">ὡς δεινὰ δρῶσι θαυμάτων τε κρείσσονα.</TextUnit>
    <TextUnit id="668" loc="668">θέλω δ' ἀκοῦσαι, πότερά σοι παρρησίᾳ</TextUnit>
    <TextUnit id="669" loc="669">φράσω τὰ κεῖθεν ἢ λόγον στειλώμεθα:</TextUnit>
    <TextUnit id="670" loc="670">τὸ γὰρ τάχος σου τῶν φρενῶν δέδοικ', ἄναξ,</TextUnit>
    <TextUnit id="671" loc="671">καὶ τοὐξύθυμον καὶ τὸ βασιλικὸν λίαν.</TextUnit>
    <TextUnit id="672" loc="672">λέγ', ὡς ἀθῷος ἐξ ἐμοῦ πάντως ἔσῃ.</TextUnit>
    <TextUnit id="673" loc="673">τοῖς γὰρ δικαίοις οὐχὶ θυμοῦσθαι χρεών.</TextUnit>
    <TextUnit id="674" loc="674">ὅσῳ δ' ἂν εἴπῃς δεινότερα βακχῶν πέρι,</TextUnit>
    <TextUnit id="675" loc="675">τοσῷδε μᾶλλον τὸν ὑποθέντα τὰς τέχνας</TextUnit>
    <TextUnit id="676" loc="676">γυναιξὶ τόνδε τῇ δίκῃ προσθήσομεν.</TextUnit>
    <TextUnit id="677" loc="677">ἀγελαῖα μὲν βοσκήματ' ἄρτι πρὸς λέπας</TextUnit>
    <TextUnit id="678" loc="678">μόσχων ὑπεξήκριζον, ἡνίχ' ἥλιος</TextUnit>
    <TextUnit id="679" loc="679">ἀκτῖνας ἐξίησι θερμαίνων χθόνα.</TextUnit>
    <TextUnit id="680" loc="680">ὁρῶ δὲ θιάσους τρεῖς γυναικείων χορῶν,</TextUnit>
    <TextUnit id="681" loc="681">ὧν ἦρχ' ἑνὸς μὲν Αὐτονόη, τοῦ δευτέρου</TextUnit>
    <TextUnit id="682" loc="682">μήτηρ ̓Αγαύη σή, τρίτου δ' ̓Ινὼ χοροῦ.</TextUnit>
    <TextUnit id="683" loc="683">ηὗδον δὲ πᾶσαι σώμασιν παρειμέναι,</TextUnit>
    <TextUnit id="684" loc="684">αἳ μὲν πρὸς ἐλάτης νῶτ' ἐρείσασαι φόβην,</TextUnit>
    <TextUnit id="685" loc="685">αἳ δ' ἐν δρυὸς φύλλοισι πρὸς πέδῳ κάρα</TextUnit>
    <TextUnit id="686" loc="686">εἰκῇ βαλοῦσαι σωφρόνως, οὐχ ὡς σὺ φῂς</TextUnit>
    <TextUnit id="687" loc="687">ᾠνωμένας κρατῆρι καὶ λωτοῦ ψόφῳ</TextUnit>
    <TextUnit id="688" loc="688">θηρᾶν καθ' ὕλην Κύπριν ἠρημωμένας.</TextUnit>
    <TextUnit id="689" loc="689">ἡ σὴ δὲ μήτηρ ὠλόλυξεν ἐν μέσαις</TextUnit>
    <TextUnit id="690" loc="690">σταθεῖσα βάκχαις, ἐξ ὕπνου κινεῖν δέμας,</TextUnit>
    <TextUnit id="691" loc="691">μυκήμαθ' ὡς ἤκουσε κεροφόρων βοῶν.</TextUnit>
    <TextUnit id="692" loc="692">αἳ δ' ἀποβαλοῦσαι θαλερὸν ὀμμάτων ὕπνον</TextUnit>
    <TextUnit id="693" loc="693">ἀνῇξαν ὀρθαί, θαῦμ' ἰδεῖν εὐκοσμίας,</TextUnit>
    <TextUnit id="694" loc="694">νέαι παλαιαὶ παρθένοι τ' ἔτ' ἄζυγες.</TextUnit>
    <TextUnit id="695" loc="695">καὶ πρῶτα μὲν καθεῖσαν εἰς ὤμους κόμας</TextUnit>
    <TextUnit id="696" loc="696">νεβρίδας τ' ἀνεστείλανθ' ὅσαισιν ἁμμάτων</TextUnit>
    <TextUnit id="697" loc="697">σύνδεσμ' ἐλέλυτο, καὶ καταστίκτους δορὰς</TextUnit>
    <TextUnit id="698" loc="698">ὄφεσι κατεζώσαντο λιχμῶσιν γένυν.</TextUnit>
    <TextUnit id="699" loc="699">αἳ δ' ἀγκάλαισι δορκάδ' ἢ σκύμνους λύκων</TextUnit>
    <TextUnit id="700" loc="700">ἀγρίους ἔχουσαι λευκὸν ἐδίδοσαν γάλα,</TextUnit>
    <TextUnit id="701" loc="701">ὅσαις νεοτόκοις μαστὸς ἦν σπαργῶν ἔτι</TextUnit>
    <TextUnit id="702" loc="702">βρέφη λιπούσαις: ἐπὶ δ' ἔθεντο κισσίνους</TextUnit>
    <TextUnit id="703" loc="703">στεφάνους δρυός τε μίλακός τ' ἀνθεσφόρου.</TextUnit>
    <TextUnit id="704" loc="704">θύρσον δέ τις λαβοῦς' ἔπαισεν ἐς πέτραν,</TextUnit>
    <TextUnit id="705" loc="705">ὅθεν δροσώδης ὕδατος ἐκπηδᾷ νοτίς:</TextUnit>
    <TextUnit id="706" loc="706">ἄλλη δὲ νάρθηκ' ἐς πέδον καθῆκε γῆς,</TextUnit>
    <TextUnit id="707" loc="707">καὶ τῇδε κρήνην ἐξανῆκ' οἴνου θεός:</TextUnit>
    <TextUnit id="708" loc="708">ὅσαις δὲ λευκοῦ πώματος πόθος παρῆν,</TextUnit>
    <TextUnit id="709" loc="709">ἄκροισι δακτύλοισι διαμῶσαι χθόνα</TextUnit>
    <TextUnit id="710" loc="710">γάλακτος ἑσμοὺς εἶχον: ἐκ δὲ κισσίνων</TextUnit>
    <TextUnit id="711" loc="711">θύρσων γλυκεῖαι μέλιτος ἔσταζον ῥοαί.</TextUnit>
    <TextUnit id="712" loc="712">ὥστ', εἰ παρῆσθα, τὸν θεὸν τὸν νῦν ψέγεις</TextUnit>
    <TextUnit id="713" loc="713">εὐχαῖσιν ἂν μετῆλθες εἰσιδὼν τάδε.</TextUnit>
    <TextUnit id="714" loc="714">ξυνήλθομεν δὲ βουκόλοι καὶ ποιμένες,</TextUnit>
    <TextUnit id="715" loc="715">κοινῶν λόγων δώσοντες ἀλλήλοις ἔριν</TextUnit>
    <TextUnit id="716" loc="716">ὡς δεινὰ δρῶσι θαυμάτων τ' ἐπάξια:</TextUnit>
    <TextUnit id="717" loc="717">καί τις πλάνης κατ' ἄστυ καὶ τρίβων λόγων</TextUnit>
    <TextUnit id="718" loc="718">ἔλεξεν εἰς ἅπαντας: ̓͂Ω σεμνὰς πλάκας</TextUnit>
    <TextUnit id="719" loc="719">ναίοντες ὀρέων, θέλετε θηρασώμεθα</TextUnit>
    <TextUnit id="720" loc="720">Πενθέως ̓Αγαύην μητέρ' ἐκ βακχευμάτων</TextUnit>
    <TextUnit id="721" loc="721">χάριν τ' ἄνακτι θώμεθα; εὖ δ' ἡμῖν λέγειν</TextUnit>
    <TextUnit id="722" loc="722">ἔδοξε, θάμνων δ' ἐλλοχίζομεν φόβαις</TextUnit>
    <TextUnit id="723" loc="723">κρύψαντες αὑτούς: αἳ δὲ τὴν τεταγμένην</TextUnit>
    <TextUnit id="724" loc="724">ὥραν ἐκίνουν θύρσον ἐς βακχεύματα,</TextUnit>
    <TextUnit id="725" loc="725">̓́Ιακχον ἀθρόῳ στόματι τὸν Διὸς γόνον</TextUnit>
    <TextUnit id="726" loc="726">Βρόμιον καλοῦσαι: πᾶν δὲ συνεβάκχευ' ὄρος</TextUnit>
    <TextUnit id="727" loc="727">καὶ θῆρες, οὐδὲν δ' ἦν ἀκίνητον δρόμῳ.</TextUnit>
    <TextUnit id="728" loc="728">κυρεῖ δ' ̓Αγαύη πλησίον θρῴσκουσά μου:</TextUnit>
    <TextUnit id="729" loc="729">κἀγὼ 'ξεπήδης' ὡς συναρπάσαι θέλων,</TextUnit>
    <TextUnit id="730" loc="730">λόχμην κενώσας ἔνθ' ἐκρυπτόμην δέμας.</TextUnit>
    <TextUnit id="731" loc="731">ἣ δ' ἀνεβόησεν: ̓͂Ω δρομάδες ἐμαὶ κύνες,</TextUnit>
    <TextUnit id="732" loc="732">θηρώμεθ' ἀνδρῶν τῶνδ' ὕπ': ἀλλ' ἕπεσθέ μοι,</TextUnit>
    <TextUnit id="733" loc="733">ἕπεσθε θύρσοις διὰ χερῶν ὡπλισμέναι.</TextUnit>
    <TextUnit id="734" loc="734">ἡμεῖς μὲν οὖν φεύγοντες ἐξηλύξαμεν</TextUnit>
    <TextUnit id="735" loc="735">βακχῶν σπαραγμόν, αἳ δὲ νεμομέναις χλόην</TextUnit>
    <TextUnit id="736" loc="736">μόσχοις ἐπῆλθον χειρὸς ἀσιδήρου μέτα.</TextUnit>
    <TextUnit id="737" loc="737">καὶ τὴν μὲν ἂν προσεῖδες εὔθηλον πόριν</TextUnit>
    <TextUnit id="738" loc="738">μυκωμένην ἔχουσαν ἐν χεροῖν δίχα,</TextUnit>
    <TextUnit id="739" loc="739">ἄλλαι δὲ δαμάλας διεφόρουν σπαράγμασιν.</TextUnit>
    <TextUnit id="740" loc="740">εἶδες δ' ἂν ἢ πλεύρ' ἢ δίχηλον ἔμβασιν</TextUnit>
    <TextUnit id="741" loc="741">ῥιπτόμεν' ἄνω τε καὶ κάτω: κρεμαστὰ δὲ</TextUnit>
    <TextUnit id="742" loc="742">ἔσταζ' ὑπ' ἐλάταις ἀναπεφυρμέν' αἵματι.</TextUnit>
    <TextUnit id="743" loc="743">ταῦροι δ' ὑβρισταὶ κἀς κέρας θυμούμενοι</TextUnit>
    <TextUnit id="744" loc="744">τὸ πρόσθεν ἐσφάλλοντο πρὸς γαῖαν δέμας,</TextUnit>
    <TextUnit id="745" loc="745">μυριάσι χειρῶν ἀγόμενοι νεανίδων.</TextUnit>
    <TextUnit id="746" loc="746">θᾶσσον δὲ διεφοροῦντο σαρκὸς ἐνδυτὰ</TextUnit>
    <TextUnit id="747" loc="747">ἢ σὲ ξυνάψαι βλέφαρα βασιλείοις κόραις.</TextUnit>
    <TextUnit id="748" loc="748">χωροῦσι δ' ὥστ' ὄρνιθες ἀρθεῖσαι δρόμῳ</TextUnit>
    <TextUnit id="749" loc="749">πεδίων ὑποτάσεις, αἳ παρ' ̓Ασωποῦ ῥοαῖς</TextUnit>
    <TextUnit id="750" loc="750">εὔκαρπον ἐκβάλλουσι Θηβαίων στάχυν:</TextUnit>
    <TextUnit id="751" loc="751">̔Υσιάς τ' ̓Ερυθράς θ', αἳ Κιθαιρῶνος λέπας</TextUnit>
    <TextUnit id="752" loc="752">νέρθεν κατῳκήκασιν, ὥστε πολέμιοι,</TextUnit>
    <TextUnit id="753" loc="753">ἐπεσπεσοῦσαι πάντ' ἄνω τε καὶ κάτω</TextUnit>
    <TextUnit id="754" loc="754">διέφερον: ἥρπαζον μὲν ἐκ δόμων τέκνα:</TextUnit>
    <TextUnit id="755" loc="755">ὁπόσα δ' ἐπ' ὤμοις ἔθεσαν, οὐ δεσμῶν ὕπο</TextUnit>
    <TextUnit id="756" loc="756">προσείχετ' οὐδ' ἔπιπτεν ἐς μέλαν πέδον,</TextUnit>
    <TextUnit id="757" loc="757">οὐ χαλκός, οὐ σίδηρος: ἐπὶ δὲ βοστρύχοις</TextUnit>
    <TextUnit id="758" loc="758">πῦρ ἔφερον, οὐδ' ἔκαιεν. οἳ δ' ὀργῆς ὕπο</TextUnit>
    <TextUnit id="759" loc="759">ἐς ὅπλ' ἐχώρουν φερόμενοι βακχῶν ὕπο:</TextUnit>
    <TextUnit id="760" loc="760">οὗπερ τὸ δεινὸν ἦν θέαμ' ἰδεῖν, ἄναξ.</TextUnit>
    <TextUnit id="761" loc="761">τοῖς μὲν γὰρ οὐχ ᾕμασσε λογχωτὸν βέλος,</TextUnit>
    <TextUnit id="762" loc="762">κεῖναι δὲ θύρσους ἐξανιεῖσαι χερῶν</TextUnit>
    <TextUnit id="763" loc="763">ἐτραυμάτιζον κἀπενώτιζον φυγῇ</TextUnit>
    <TextUnit id="764" loc="764">γυναῖκες ἄνδρας, οὐκ ἄνευ θεῶν τινος.</TextUnit>
    <TextUnit id="765" loc="765">πάλιν δ' ἐχώρουν ὅθεν ἐκίνησαν πόδα,</TextUnit>
    <TextUnit id="766" loc="766">κρήνας ἐπ' αὐτὰς ἃς ἀνῆκ' αὐταῖς θεός.</TextUnit>
    <TextUnit id="767" loc="767">νίψαντο δ' αἷμα, σταγόνα δ' ἐκ παρηίδων</TextUnit>
    <TextUnit id="768" loc="768">γλώσσῃ δράκοντες ἐξεφαίδρυνον χροός.</TextUnit>
    <TextUnit id="769" loc="769">τὸν δαίμον' οὖν τόνδ' ὅστις ἔστ', ὦ δέσποτα,</TextUnit>
    <TextUnit id="770" loc="770">δέχου πόλει τῇδ': ὡς τά τ' ἄλλ' ἐστὶν μέγας,</TextUnit>
    <TextUnit id="771" loc="771">κἀκεῖνό φασιν αὐτόν, ὡς ἐγὼ κλύω,</TextUnit>
    <TextUnit id="772" loc="772">τὴν παυσίλυπον ἄμπελον δοῦναι βροτοῖς.</TextUnit>
    <TextUnit id="773" loc="773">οἴνου δὲ μηκέτ' ὄντος οὐκ ἔστιν Κύπρις</TextUnit>
    <TextUnit id="774" loc="774">οὐδ' ἄλλο τερπνὸν οὐδὲν ἀνθρώποις ἔτι.</TextUnit>
    <TextUnit id="775" loc="775">ταρβῶ μὲν εἰπεῖν τοὺς λόγους ἐλευθέρους</TextUnit>
    <TextUnit id="776" loc="776">πρὸς τὸν τύραννον, ἀλλ' ὅμως εἰρήσεται:</TextUnit>
    <TextUnit id="777" loc="777">Διόνυσος ἥσσων οὐδενὸς θεῶν ἔφυ.</TextUnit>
    <TextUnit id="778" loc="778">ἤδη τόδ' ἐγγὺς ὥστε πῦρ ὑφάπτεται</TextUnit>
    <TextUnit id="779" loc="779">ὕβρισμα βακχῶν, ψόγος ἐς ̔́Ελληνας μέγας.</TextUnit>
    <TextUnit id="780" loc="780">ἀλλ' οὐκ ὀκνεῖν δεῖ: στεῖχ' ἐπ' ̓Ηλέκτρας ἰὼν</TextUnit>
    <TextUnit id="781" loc="781">πύλας: κέλευε πάντας ἀσπιδηφόρους</TextUnit>
    <TextUnit id="782" loc="782">ἵππων τ' ἀπαντᾶν ταχυπόδων ἐπεμβάτας</TextUnit>
    <TextUnit id="783" loc="783">πέλτας θ' ὅσοι πάλλουσι καὶ τόξων χερὶ</TextUnit>
    <TextUnit id="784" loc="784">ψάλλουσι νευράς, ὡς ἐπιστρατεύσομεν</TextUnit>
    <TextUnit id="785" loc="785">βάκχαισιν: οὐ γὰρ ἀλλ' ὑπερβάλλει τάδε,</TextUnit>
    <TextUnit id="786" loc="786">εἰ πρὸς γυναικῶν πεισόμεσθ' ἃ πάσχομεν.</TextUnit>
    <TextUnit id="787" loc="787">πείθῃ μὲν οὐδέν, τῶν ἐμῶν λόγων κλύων,</TextUnit>
    <TextUnit id="788" loc="788">Πενθεῦ: κακῶς δὲ πρὸς σέθεν πάσχων ὅμως</TextUnit>
    <TextUnit id="789" loc="789">οὔ φημι χρῆναί ς' ὅπλ' ἐπαίρεσθαι θεῷ,</TextUnit>
    <TextUnit id="790" loc="790">ἀλλ' ἡσυχάζειν: Βρόμιος οὐκ ἀνέξεται</TextUnit>
    <TextUnit id="791" loc="791">κινοῦντα βάκχας ς' εὐίων ὀρῶν ἄπο.</TextUnit>
    <TextUnit id="792" loc="792">οὐ μὴ φρενώσεις μ', ἀλλὰ δέσμιος φυγὼν</TextUnit>
    <TextUnit id="793" loc="793">σῴσῃ τόδ'; ἢ σοὶ πάλιν ἀναστρέψω δίκην;</TextUnit>
    <TextUnit id="794" loc="794">θύοιμ' ἂν αὐτῷ μᾶλλον ἢ θυμούμενος</TextUnit>
    <TextUnit id="795" loc="795">πρὸς κέντρα λακτίζοιμι θνητὸς ὢν θεῷ.</TextUnit>
    <TextUnit id="796" loc="796">θύσω, φόνον γε θῆλυν, ὥσπερ ἄξιαι,</TextUnit>
    <TextUnit id="797" loc="797">πολὺν ταράξας ἐν Κιθαιρῶνος πτυχαῖς.</TextUnit>
    <TextUnit id="798" loc="798">φεύξεσθε πάντες: καὶ τόδ' αἰσχρόν, ἀσπίδας</TextUnit>
    <TextUnit id="799" loc="799">θύρσοισι βακχῶν ἐκτρέπειν χαλκηλάτους</TextUnit>
    <TextUnit id="800" loc="800">ἀπόρῳ γε τῷδε συμπεπλέγμεθα ξένῳ,</TextUnit>
    <TextUnit id="801" loc="801">ὃς οὔτε πάσχων οὔτε δρῶν σιγήσεται.</TextUnit>
    <TextUnit id="802" loc="802">ὦ τᾶν, ἔτ' ἔστιν εὖ καταστῆσαι τάδε.</TextUnit>
    <TextUnit id="803" loc="803">τί δρῶντα; δουλεύοντα δουλείαις ἐμαῖς;</TextUnit>
    <TextUnit id="804" loc="804">ἐγὼ γυναῖκας δεῦρ' ὅπλων ἄξω δίχα.</TextUnit>
    <TextUnit id="805" loc="805">οἴμοι: τόδ' ἤδη δόλιον ἔς με μηχανᾷ.</TextUnit>
    <TextUnit id="806" loc="806">ποῖόν τι, σῷσαί ς' εἰ θέλω τέχναις ἐμαῖς;</TextUnit>
    <TextUnit id="807" loc="807">ξυνέθεσθε κοινῇ τάδ', ἵνα βακχεύητ' ἀεί.</TextUnit>
    <TextUnit id="808" loc="808">καὶ μὴν ξυνεθέμην--τοῦτό γ' ἔστι--τῷ θεῷ.</TextUnit>
    <TextUnit id="809" loc="809">ἐκφέρετέ μοι δεῦρ' ὅπλα, σὺ δὲ παῦσαι λέγων.</TextUnit>
    <TextUnit id="810" loc="810">ἆ.</TextUnit>
    <TextUnit id="811" loc="811">βούλῃ σφ' ἐν ὄρεσι συγκαθημένας ἰδεῖν;</TextUnit>
    <TextUnit id="812" loc="812">μάλιστα, μυρίον γε δοὺς χρυσοῦ σταθμόν.</TextUnit>
    <TextUnit id="813" loc="813">τί δ' εἰς ἔρωτα τοῦδε πέπτωκας μέγαν;</TextUnit>
    <TextUnit id="814" loc="814">λυπρῶς νιν εἰσίδοιμ' ἂν ἐξῳνωμένας.</TextUnit>
    <TextUnit id="815" loc="815">ὅμως δ' ἴδοις ἂν ἡδέως ἅ σοι πικρά;</TextUnit>
    <TextUnit id="816" loc="816">σάφ' ἴσθι, σιγῇ γ' ὑπ' ἐλάταις καθήμενος.</TextUnit>
    <TextUnit id="817" loc="817">ἀλλ' ἐξιχνεύσουσίν σε, κἂν ἔλθῃς λάθρᾳ.</TextUnit>
    <TextUnit id="818" loc="818">ἀλλ' ἐμφανῶς: καλῶς γὰρ ἐξεῖπας τάδε.</TextUnit>
    <TextUnit id="819" loc="819">ἄγωμεν οὖν σε κἀπιχειρήσεις ὁδῷ;</TextUnit>
    <TextUnit id="820" loc="820">ἄγ' ὡς τάχιστα, τοῦ χρόνου δέ σοι φθονῶ.</TextUnit>
    <TextUnit id="821" loc="821">στεῖλαί νυν ἀμφὶ χρωτὶ βυσσίνους πέπλους.</TextUnit>
    <TextUnit id="822" loc="822">τί δὴ τόδ'; ἐς γυναῖκας ἐξ ἀνδρὸς τελῶ;</TextUnit>
    <TextUnit id="823" loc="823">μή σε κτάνωσιν, ἢν ἀνὴρ ὀφθῇς ἐκεῖ.</TextUnit>
    <TextUnit id="824" loc="824">εὖ γ' εἶπας αὖ τόδ': ὥς τις εἶ πάλαι σοφός.</TextUnit>
    <TextUnit id="825" loc="825">Διόνυσος ἡμᾶς ἐξεμούσωσεν τάδε.</TextUnit>
    <TextUnit id="826" loc="826">πῶς οὖν γένοιτ' ἂν ἃ σύ με νουθετεῖς καλῶς;</TextUnit>
    <TextUnit id="827" loc="827">ἐγὼ στελῶ σε δωμάτων ἔσω μολών.</TextUnit>
    <TextUnit id="828" loc="828">τίνα στολήν; ἦ θῆλυν; ἀλλ' αἰδώς μ' ἔχει.</TextUnit>
    <TextUnit id="829" loc="829">οὐκέτι θεατὴς μαινάδων πρόθυμος εἶ.</TextUnit>
    <TextUnit id="830" loc="830">στολὴν δὲ τίνα φῂς ἀμφὶ χρῶτ' ἐμὸν βαλεῖν;</TextUnit>
    <TextUnit id="831" loc="831">κόμην μὲν ἐπὶ σῷ κρατὶ ταναὸν ἐκτενῶ.</TextUnit>
    <TextUnit id="832" loc="832">τὸ δεύτερον δὲ σχῆμα τοῦ κόσμου τί μοι;</TextUnit>
    <TextUnit id="833" loc="833">πέπλοι ποδήρεις: ἐπὶ κάρᾳ δ' ἔσται μίτρα.</TextUnit>
    <TextUnit id="834" loc="834">ἦ καί τι πρὸς τοῖσδ' ἄλλο προσθήσεις ἐμοί;</TextUnit>
    <TextUnit id="835" loc="835">θύρσον γε χειρὶ καὶ νεβροῦ στικτὸν δέρας.</TextUnit>
    <TextUnit id="836" loc="836">οὐκ ἂν δυναίμην θῆλυν ἐνδῦναι στολήν.</TextUnit>
    <TextUnit id="837" loc="837">ἀλλ' αἷμα θήσεις συμβαλὼν βάκχαις μάχην.</TextUnit>
    <TextUnit id="838" loc="838">ὀρθῶς: μολεῖν χρὴ πρῶτον εἰς κατασκοπήν.</TextUnit>
    <TextUnit id="839" loc="839">σοφώτερον γοῦν ἢ κακοῖς θηρᾶν κακά.</TextUnit>
    <TextUnit id="840" loc="840">καὶ πῶς δι' ἄστεως εἶμι Καδμείους λαθών;</TextUnit>
    <TextUnit id="841" loc="841">ὁδοὺς ἐρήμους ἴμεν: ἐγὼ δ' ἡγήσομαι.</TextUnit>
    <TextUnit id="842" loc="842">πᾶν κρεῖσσον ὥστε μὴ 'γγελᾶν βάκχας ἐμοί.</TextUnit>
    <TextUnit id="843" loc="843">ἐλθόντ' ἐς οἴκους ἃν δοκῇ βουλεύσομαι.</TextUnit>
    <TextUnit id="844" loc="844">ἔξεστι: πάντῃ τό γ' ἐμὸν εὐτρεπὲς πάρα.</TextUnit>
    <TextUnit id="845" loc="845">στείχοιμ' ἄν: ἢ γὰρ ὅπλ' ἔχων πορεύσομαι</TextUnit>
    <TextUnit id="846" loc="846">ἢ τοῖσι σοῖσι πείσομαι βουλεύμασιν.</TextUnit>
    <TextUnit id="847" loc="848">γυναῖκες, ἁνὴρ ἐς βόλον καθίσταται,</TextUnit>
    <TextUnit id="848" loc="847">ἥξει δὲ βάκχας, οὗ θανὼν δώσει δίκην.</TextUnit>
    <TextUnit id="849" loc="849">Διόνυσε, νῦν σὸν ἔργον: οὐ γὰρ εἶ πρόσω:</TextUnit>
    <TextUnit id="850" loc="850">τεισώμεθ' αὐτόν. πρῶτα δ' ἔκστησον φρενῶν,</TextUnit>
    <TextUnit id="851" loc="851">ἐνεὶς ἐλαφρὰν λύσσαν: ὡς φρονῶν μὲν εὖ</TextUnit>
    <TextUnit id="852" loc="852">οὐ μὴ θελήσῃ θῆλυν ἐνδῦναι στολήν,</TextUnit>
    <TextUnit id="853" loc="853">ἔξω δ' ἐλαύνων τοῦ φρονεῖν ἐνδύσεται.</TextUnit>
    <TextUnit id="854" loc="854">χρῄζω δέ νιν γέλωτα Θηβαίοις ὀφλεῖν</TextUnit>
    <TextUnit id="855" loc="855">γυναικόμορφον ἀγόμενον δι' ἄστεως</TextUnit>
    <TextUnit id="856" loc="856">ἐκ τῶν ἀπειλῶν τῶν πρίν, αἷσι δεινὸς ἦν.</TextUnit>
    <TextUnit id="857" loc="857">ἀλλ' εἶμι κόσμον ὅνπερ εἰς ̔́Αιδου λαβὼν</TextUnit>
    <TextUnit id="858" loc="858">ἄπεισι μητρὸς ἐκ χεροῖν κατασφαγείς,</TextUnit>
    <TextUnit id="859" loc="859">Πενθεῖ προσάψων: γνώσεται δὲ τὸν Διὸς</TextUnit>
    <TextUnit id="860" loc="860">Διόνυσον, ὃς πέφυκεν ἐν τέλει θεός,</TextUnit>
    <TextUnit id="861" loc="861">δεινότατος, ἀνθρώποισι δ' ἠπιώτατος.</TextUnit>
    <TextUnit id="862" loc="862">ἆρ' ἐν παννυχίοις χοροῖς</TextUnit>
    <TextUnit id="863" loc="863">θήσω ποτὲ λευκὸν</TextUnit>
    <TextUnit id="864" loc="864">πόδ' ἀναβακχεύουσα, δέραν</TextUnit>
    <TextUnit id="865" loc="865">εἰς αἰθέρα δροσερὸν ῥίπτους',</TextUnit>
    <TextUnit id="866" loc="866">ὡς νεβρὸς χλοεραῖς ἐμπαί-</TextUnit>
    <TextUnit id="867" loc="867">ζουσα λείμακος ἡδοναῖς,</TextUnit>
    <TextUnit id="868" loc="868">ἡνίκ' ἂν φοβερὰν φύγῃ</TextUnit>
    <TextUnit id="869" loc="869">θήραν ἔξω φυλακᾶς</TextUnit>
    <TextUnit id="870" loc="870">εὐπλέκτων ὑπὲρ ἀρκύων,</TextUnit>
    <TextUnit id="871" loc="871">θωύ̈σσων δὲ κυναγέτας</TextUnit>
    <TextUnit id="872" loc="872">συντείνῃ δράμημα κυνῶν:</TextUnit>
    <TextUnit id="873" loc="873">μόχθοις τ' ὠκυδρόμοις τ' ἀέλ-</TextUnit>
    <TextUnit id="874" loc="874">λαις θρῴσκει πεδίον</TextUnit>
    <TextUnit id="875" loc="875">παραποτάμιον, ἡδομένα</TextUnit>
    <TextUnit id="876" loc="875">βροτῶν ἐρημίαις σκιαρο-</TextUnit>
    <TextUnit id="877" loc="876">κόμοιό τ' ἔρνεσιν ὕλας.</TextUnit>
    <TextUnit id="878" loc="877">τί τὸ σοφόν; ἢ τί τὸ κάλλιον</TextUnit>
    <TextUnit id="879" loc="878">παρὰ θεῶν γέρας ἐν βροτοῖς</TextUnit>
    <TextUnit id="880" loc="879">ἢ χεῖρ' ὑπὲρ κορυφᾶς</TextUnit>
    <TextUnit id="881" loc="880">τῶν ἐχθρῶν κρείσσω κατέχειν;</TextUnit>
    <TextUnit id="882" loc="881">ὅ τι καλὸν φίλον ἀεί.</TextUnit>
    <TextUnit id="883" loc="882">ὁρμᾶται μόλις, ἀλλ' ὅμως</TextUnit>
    <TextUnit id="884" loc="883">πιστόν τι τὸ θεῖον</TextUnit>
    <TextUnit id="885" loc="884">σθένος: ἀπευθύνει δὲ βροτῶν</TextUnit>
    <TextUnit id="886" loc="885">τούς τ' ἀγνωμοσύναν τιμῶν-</TextUnit>
    <TextUnit id="887" loc="886">τας καὶ μὴ τὰ θεῶν αὔξον-</TextUnit>
    <TextUnit id="888" loc="887">τας σὺν μαινομένᾳ δόξᾳ.</TextUnit>
    <TextUnit id="889" loc="888">κρυπτεύουσι δὲ ποικίλως</TextUnit>
    <TextUnit id="890" loc="889">δαρὸν χρόνου πόδα καὶ</TextUnit>
    <TextUnit id="891" loc="890">θηρῶσιν τὸν ἄσεπτον. οὐ</TextUnit>
    <TextUnit id="892" loc="891">γὰρ κρεῖσσόν ποτε τῶν νόμων</TextUnit>
    <TextUnit id="893" loc="892">γιγνώσκειν χρὴ καὶ μελετᾶν.</TextUnit>
    <TextUnit id="894" loc="893">κούφα γὰρ δαπάνα νομί-</TextUnit>
    <TextUnit id="895" loc="894">ζειν ἰσχὺν τόδ' ἔχειν,</TextUnit>
    <TextUnit id="896" loc="895">ὅ τι ποτ' ἄρα τὸ δαιμόνιον,</TextUnit>
    <TextUnit id="897" loc="895">τό τ' ἐν χρόνῳ μακρῷ νόμιμον</TextUnit>
    <TextUnit id="898" loc="896">ἀεὶ φύσει τε πεφυκός.</TextUnit>
    <TextUnit id="899" loc="897">τί τὸ σοφόν; ἢ τί τὸ κάλλιον</TextUnit>
    <TextUnit id="900" loc="898">παρὰ θεῶν γέρας ἐν βροτοῖς</TextUnit>
    <TextUnit id="901" loc="899">ἢ χεῖρ' ὑπὲρ κορυφᾶς</TextUnit>
    <TextUnit id="902" loc="900">τῶν ἐχθρῶν κρείσσω κατέχειν;</TextUnit>
    <TextUnit id="903" loc="901">ὅ τι καλὸν φίλον ἀεί.</TextUnit>
    <TextUnit id="904" loc="902">εὐδαίμων μὲν ὃς ἐκ θαλάσσας</TextUnit>
    <TextUnit id="905" loc="903">ἔφυγε χεῖμα, λιμένα δ' ἔκιχεν:</TextUnit>
    <TextUnit id="906" loc="904">εὐδαίμων δ' ὃς ὕπερθε μόχθων</TextUnit>
    <TextUnit id="907" loc="905">ἐγένεθ': ἑτέρᾳ δ' ἕτερος ἕτερον</TextUnit>
    <TextUnit id="908" loc="906">ὄλβῳ καὶ δυνάμει παρῆλθεν.</TextUnit>
    <TextUnit id="909" loc="907">μυρίαι δ' ἔτι μυρίοις</TextUnit>
    <TextUnit id="910" loc="908">εἰσὶν ἐλπίδες: αἳ μὲν</TextUnit>
    <TextUnit id="911" loc="909">τελευτῶσιν ἐν ὄλβῳ</TextUnit>
    <TextUnit id="912" loc="910">βροτοῖς, αἳ δ' ἀπέβησαν:</TextUnit>
    <TextUnit id="913" loc="910">τὸ δὲ κατ' ἦμαρ ὅτῳ βίοτος</TextUnit>
    <TextUnit id="914" loc="911">εὐδαίμων, μακαρίζω.</TextUnit>
    <TextUnit id="915" loc="912">σὲ τὸν πρόθυμον ὄνθ' ἃ μὴ χρεὼν ὁρᾶν</TextUnit>
    <TextUnit id="916" loc="913">σπεύδοντά τ' ἀσπούδαστα, Πενθέα λέγω,</TextUnit>
    <TextUnit id="917" loc="914">ἔξιθι πάροιθε δωμάτων, ὄφθητί μοι,</TextUnit>
    <TextUnit id="918" loc="915">σκευὴν γυναικὸς μαινάδος βάκχης ἔχων,</TextUnit>
    <TextUnit id="919" loc="916">μητρός τε τῆς σῆς καὶ λόχου κατάσκοπος:</TextUnit>
    <TextUnit id="920" loc="917">πρέπεις δὲ Κάδμου θυγατέρων μορφὴν μιᾷ.</TextUnit>
    <TextUnit id="921" loc="918">καὶ μὴν ὁρᾶν μοι δύο μὲν ἡλίους δοκῶ,</TextUnit>
    <TextUnit id="922" loc="919">δισσὰς δὲ Θήβας καὶ πόλισμ' ἑπτάστομον:</TextUnit>
    <TextUnit id="923" loc="920">καὶ ταῦρος ἡμῖν πρόσθεν ἡγεῖσθαι δοκεῖς</TextUnit>
    <TextUnit id="924" loc="921">καὶ σῷ κέρατα κρατὶ προσπεφυκέναι.</TextUnit>
    <TextUnit id="925" loc="922">ἀλλ' ἦ ποτ' ἦσθα θήρ; τεταύρωσαι γὰρ οὖν.</TextUnit>
    <TextUnit id="926" loc="923">ὁ θεὸς ὁμαρτεῖ, πρόσθεν ὢν οὐκ εὐμενής,</TextUnit>
    <TextUnit id="927" loc="924">ἔνσπονδος ἡμῖν: νῦν δ' ὁρᾷς ἃ χρή ς' ὁρᾶν.</TextUnit>
    <TextUnit id="928" loc="925">τί φαίνομαι δῆτ'; οὐχὶ τὴν ̓Ινοῦς στάσιν</TextUnit>
    <TextUnit id="929" loc="926">ἢ τὴν ̓Αγαύης ἑστάναι, μητρός γ' ἐμῆς;</TextUnit>
    <TextUnit id="930" loc="927">αὐτὰς ἐκείνας εἰσορᾶν δοκῶ ς' ὁρῶν.</TextUnit>
    <TextUnit id="931" loc="928">ἀλλ' ἐξ ἕδρας σοι πλόκαμος ἐξέστηχ' ὅδε,</TextUnit>
    <TextUnit id="932" loc="929">οὐχ ὡς ἐγώ νιν ὑπὸ μίτρᾳ καθήρμοσα.</TextUnit>
    <TextUnit id="933" loc="930">ἔνδον προσείων αὐτὸν ἀνασείων τ' ἐγὼ</TextUnit>
    <TextUnit id="934" loc="931">καὶ βακχιάζων ἐξ ἕδρας μεθώρμισα.</TextUnit>
    <TextUnit id="935" loc="932">ἀλλ' αὐτὸν ἡμεῖς, οἷς σε θεραπεύειν μέλει,</TextUnit>
    <TextUnit id="936" loc="933">πάλιν καταστελοῦμεν: ἀλλ' ὄρθου κάρα.</TextUnit>
    <TextUnit id="937" loc="934">ἰδού, σὺ κόσμει: σοὶ γὰρ ἀνακείμεσθα δή.</TextUnit>
    <TextUnit id="938" loc="935">ζῶναί τέ σοι χαλῶσι κοὐχ ἑξῆς πέπλων</TextUnit>
    <TextUnit id="939" loc="936">στολίδες ὑπὸ σφυροῖσι τείνουσιν σέθεν.</TextUnit>
    <TextUnit id="940" loc="937">κἀμοὶ δοκοῦσι παρά γε δεξιὸν πόδα:</TextUnit>
    <TextUnit id="941" loc="938">τἀνθένδε δ' ὀρθῶς παρὰ τένοντ' ἔχει πέπλος.</TextUnit>
    <TextUnit id="942" loc="939">ἦ πού με τῶν σῶν πρῶτον ἡγήσῃ φίλων,</TextUnit>
    <TextUnit id="943" loc="940">ὅταν παρὰ λόγον σώφρονας βάκχας ἴδῃς.</TextUnit>
    <TextUnit id="944" loc="941">πότερα δὲ θύρσον δεξιᾷ λαβὼν χερὶ</TextUnit>
    <TextUnit id="945" loc="942">ἢ τῇδε, βάκχῃ μᾶλλον εἰκασθήσομαι;</TextUnit>
    <TextUnit id="946" loc="943">ἐν δεξιᾷ χρὴ χἅμα δεξιῷ ποδὶ</TextUnit>
    <TextUnit id="947" loc="944">αἴρειν νιν: αἰνῶ δ' ὅτι μεθέστηκας φρενῶν.</TextUnit>
    <TextUnit id="948" loc="945">ἆρ' ἂν δυναίμην τὰς Κιθαιρῶνος πτυχὰς</TextUnit>
    <TextUnit id="949" loc="946">αὐταῖσι βάκχαις τοῖς ἐμοῖς ὤμοις φέρειν;</TextUnit>
    <TextUnit id="950" loc="947">δύναι' ἄν, εἰ βούλοιο: τὰς δὲ πρὶν φρένας</TextUnit>
    <TextUnit id="951" loc="948">οὐκ εἶχες ὑγιεῖς, νῦν δ' ἔχεις οἵας σε δεῖ.</TextUnit>
    <TextUnit id="952" loc="949">μοχλοὺς φέρωμεν; ἢ χεροῖν ἀνασπάσω</TextUnit>
    <TextUnit id="953" loc="950">κορυφαῖς ὑποβαλὼν ὦμον ἢ βραχίονα;</TextUnit>
    <TextUnit id="954" loc="951">μὴ σύ γε τὰ Νυμφῶν διολέσῃς ἱδρύματα</TextUnit>
    <TextUnit id="955" loc="952">καὶ Πανὸς ἕδρας ἔνθ' ἔχει συρίγματα.</TextUnit>
    <TextUnit id="956" loc="953">καλῶς ἔλεξας: οὐ σθένει νικητέον</TextUnit>
    <TextUnit id="957" loc="954">γυναῖκας: ἐλάταισιν δ' ἐμὸν κρύψω δέμας.</TextUnit>
    <TextUnit id="958" loc="955">κρύψῃ σὺ κρύψιν ἥν σε κρυφθῆναι χρεών,</TextUnit>
    <TextUnit id="959" loc="956">ἐλθόντα δόλιον μαινάδων κατάσκοπον.</TextUnit>
    <TextUnit id="960" loc="957">καὶ μὴν δοκῶ σφᾶς ἐν λόχμαις ὄρνιθας ὣς</TextUnit>
    <TextUnit id="961" loc="958">λέκτρων ἔχεσθαι φιλτάτοις ἐν ἕρκεσιν.</TextUnit>
    <TextUnit id="962" loc="959">οὐκοῦν ἐπ' αὐτὸ τοῦτ' ἀποστέλλῃ φύλαξ:</TextUnit>
    <TextUnit id="963" loc="960">λήψῃ δ' ἴσως σφᾶς, ἢν σὺ μὴ ληφθῇς πάρος.</TextUnit>
    <TextUnit id="964" loc="961">κόμιζε διὰ μέσης με Θηβαίας χθονός:</TextUnit>
    <TextUnit id="965" loc="962">μόνος γὰρ αὐτῶν εἰμ' ἀνὴρ τολμῶν τόδε.</TextUnit>
    <TextUnit id="966" loc="963">μόνος σὺ πόλεως τῆσδ' ὑπερκάμνεις, μόνος:</TextUnit>
    <TextUnit id="967" loc="964">τοιγάρ ς' ἀγῶνες ἀναμένουσιν οὓς ἐχρῆν.</TextUnit>
    <TextUnit id="968" loc="965">ἕπου δέ: πομπὸς δ' εἶμ' ἐγὼ σωτήριος,</TextUnit>
    <TextUnit id="969" loc="966">κεῖθεν δ' ἀπάξει ς' ἄλλος.    ἡ τεκοῦσά γε.</TextUnit>
    <TextUnit id="970" loc="967">ἐπίσημον ὄντα πᾶσιν.    ἐπὶ τόδ' ἔρχομαι.</TextUnit>
    <TextUnit id="971" loc="968">φερόμενος ἥξεις    ἁβρότητ' ἐμὴν λέγεις.</TextUnit>
    <TextUnit id="972" loc="969">ἐν χερσὶ μητρός.    καὶ τρυφᾶν μ' ἀναγκάσεις.</TextUnit>
    <TextUnit id="973" loc="970">τρυφάς γε τοιάσδε.    ἀξίων μὲν ἅπτομαι.</TextUnit>
    <TextUnit id="974" loc="971">δεινὸς σὺ δεινὸς κἀπὶ δείν' ἔρχῃ πάθη,</TextUnit>
    <TextUnit id="975" loc="972">ὥστ' οὐρανῷ στηρίζον εὑρήσεις κλέος.</TextUnit>
    <TextUnit id="976" loc="973">ἔκτειν', ̓Αγαύη, χεῖρας αἵ θ' ὁμόσποροι</TextUnit>
    <TextUnit id="977" loc="974">Κάδμου θυγατέρες: τὸν νεανίαν ἄγω</TextUnit>
    <TextUnit id="978" loc="975">τόνδ' εἰς ἀγῶνα μέγαν, ὁ νικήσων δ' ἐγὼ</TextUnit>
    <TextUnit id="979" loc="976">καὶ Βρόμιος ἔσται. τἄλλα δ' αὐτὸ σημανεῖ.</TextUnit>
    <TextUnit id="980" loc="977">ἴτε θοαὶ Λύσσας κύνες ἴτ' εἰς ὄρος,</TextUnit>
    <TextUnit id="981" loc="978">θίασον ἔνθ' ἔχουσι Κάδμου κόραι,</TextUnit>
    <TextUnit id="982" loc="979">ἀνοιστρήσατέ νιν</TextUnit>
    <TextUnit id="983" loc="980">ἐπὶ τὸν ἐν γυναικομίμῳ στολᾷ</TextUnit>
    <TextUnit id="984" loc="981">λυσσώδη κατάσκοπον μαινάδων.</TextUnit>
    <TextUnit id="985" loc="982">μάτηρ πρῶτά νιν λευρᾶς ἀπὸ πέτρας</TextUnit>
    <TextUnit id="986" loc="983">ἢ σκόλοπος ὄψεται</TextUnit>
    <TextUnit id="987" loc="984">δοκεύοντα, μαινάσιν δ' ἀπύσει:</TextUnit>
    <TextUnit id="988" loc="985">Τίς ὅδ' ὀρειδρόμων</TextUnit>
    <TextUnit id="989" loc="986">μαστὴρ Καδμείων ἐς ὄρος ἐς ὄρος ἔμολ'</TextUnit>
    <TextUnit id="990" loc="987">ἔμολεν, ὦ βάκχαι; τίς ἄρα νιν ἔτεκεν;</TextUnit>
    <TextUnit id="991" loc="988">οὐ γὰρ ἐξ αἵματος</TextUnit>
    <TextUnit id="992" loc="989">γυναικῶν ἔφυ, λεαίνας δέ τινος</TextUnit>
    <TextUnit id="993" loc="990">ὅδ' ἢ Γοργόνων Λιβυσσᾶν γένος.</TextUnit>
    <TextUnit id="994" loc="992">ἴτω δίκα φανερός, ἴτω ξιφηφόρος</TextUnit>
    <TextUnit id="995" loc="993">φονεύουσα λαιμῶν διαμπὰξ</TextUnit>
    <TextUnit id="996" loc="995">τὸν ἄθεον ἄνομον ἄδικον ̓Εχίονος</TextUnit>
    <TextUnit id="997" loc="996">γόνον γηγενῆ.</TextUnit>
    <TextUnit id="998" loc="997">ὃς ἀδίκῳ γνώμᾳ παρανόμῳ τ' ὀργᾷ</TextUnit>
    <TextUnit id="999" loc="998">περὶ σὰ Βάκχι', ὄργια ματρός τε σᾶς</TextUnit>
    <TextUnit id="1000" loc="999">μανείσᾳ πραπίδι</TextUnit>
    <TextUnit id="1001" loc="1000">παρακόπῳ τε λήματι στέλλεται,</TextUnit>
    <TextUnit id="1002" loc="1001">τἀνίκατον ὡς κρατήσων βίᾳ,</TextUnit>
    <TextUnit id="1003" loc="1002">γνωμᾶν σωφρόνα θάνατος ἀπροφάσι-</TextUnit>
    <TextUnit id="1004" loc="1003">στος ἐς τὰ θεῶν ἔφυ:</TextUnit>
    <TextUnit id="1005" loc="1004">βροτείως τ' ἔχειν ἄλυπος βίος.</TextUnit>
    <TextUnit id="1006" loc="1005">τὸ σοφὸν οὐ φθονῶ:</TextUnit>
    <TextUnit id="1007" loc="1006">χαίρω θηρεύουσα: τὰ δ' ἕτερα μεγάλα</TextUnit>
    <TextUnit id="1008" loc="1007">φανερά τ': ὤ, νάειν ἐπὶ τὰ καλὰ βίον,</TextUnit>
    <TextUnit id="1009" loc="1008">ἦμαρ ἐς νύκτα τ' εὐ-</TextUnit>
    <TextUnit id="1010" loc="1009">αγοῦντ' εὐσεβεῖν, τὰ δ' ἔξω νόμιμα</TextUnit>
    <TextUnit id="1011" loc="1010">δίκας ἐκβαλόντα τιμᾶν θεούς.</TextUnit>
    <TextUnit id="1012" loc="1013">ἴτω δίκα φανερός, ἴτω ξιφηφόρος</TextUnit>
    <TextUnit id="1013" loc="1014">φονεύουσα λαιμῶν διαμπὰξ</TextUnit>
    <TextUnit id="1014" loc="1015">τὸν ἄθεον ἄνομον ἄδικον ̓Εχίονος</TextUnit>
    <TextUnit id="1015" loc="1016">τόκον γηγενῆ.</TextUnit>
    <TextUnit id="1016" loc="1018">φάνηθι ταῦρος ἢ πολύκρανος ἰδεῖν</TextUnit>
    <TextUnit id="1017" loc="1019">δράκων ἢ πυριφλέγων ὁρᾶσθαι λέων.</TextUnit>
    <TextUnit id="1018" loc="1020">ἴθ', ὦ Βάκχε, θηραγρευτᾷ βακχᾶν</TextUnit>
    <TextUnit id="1019" loc="1021">γελῶντι προσώπῳ περίβαλε βρόχον</TextUnit>
    <TextUnit id="1020" loc="1022">θανάσιμον ὑπ' ἀγέλαν πεσόν-</TextUnit>
    <TextUnit id="1021" loc="1023">τι τὰν μαινάδων.</TextUnit>
    <TextUnit id="1022" loc="1024">ὦ δῶμ' ὃ πρίν ποτ' εὐτύχεις ἀν' ̔Ελλάδα,</TextUnit>
    <TextUnit id="1023" loc="1025">Σιδωνίου γέροντος, ὃς τὸ γηγενὲς</TextUnit>
    <TextUnit id="1024" loc="1026">δράκοντος ἔσπειρ' ̓́Οφεος ἐν γαίᾳ θέρος,</TextUnit>
    <TextUnit id="1025" loc="1027">ὥς σε στενάζω, δοῦλος ὢν μέν, ἀλλ' ὅμως</TextUnit>
    <TextUnit id="1026" loc="1028">χρηστοῖσι δούλοις συμφορὰ τὰ δεσποτῶν.</TextUnit>
    <TextUnit id="1027" loc="1029">τί δ' ἔστιν; ἐκ βακχῶν τι μηνύεις νέον;</TextUnit>
    <TextUnit id="1028" loc="1030">Πενθεὺς ὄλωλεν, παῖς ̓Εχίονος πατρός.</TextUnit>
    <TextUnit id="1029" loc="1031">ὦναξ Βρόμιε, θεὸς φαίνῃ μέγας.</TextUnit>
    <TextUnit id="1030" loc="1032">πῶς φῄς; τί τοῦτ' ἔλεξας; ἦ 'πὶ τοῖς ἐμοῖς</TextUnit>
    <TextUnit id="1031" loc="1033">χαίρεις κακῶς πράσσουσι δεσπόταις, γύναι;</TextUnit>
    <TextUnit id="1032" loc="1034">εὐάζω ξένα μέλεσι βαρβάροις:</TextUnit>
    <TextUnit id="1033" loc="1035">οὐκέτι γὰρ δεσμῶν ὑπὸ φόβῳ πτήσσω.</TextUnit>
    <TextUnit id="1034" loc="1036">Θήβας δ' ἀνάνδρους ὧδ' ἄγεις</TextUnit>
    <TextUnit id="1035" loc="1038">ὁ Διόνυσος ὁ Διόνυσος, οὐ Θῆβαι</TextUnit>
    <TextUnit id="1036" loc="1039">κράτος ἔχους' ἐμόν.</TextUnit>
    <TextUnit id="1037" loc="1040">συγγνωστὰ μέν σοι, πλὴν ἐπ' ἐξειργασμένοις</TextUnit>
    <TextUnit id="1038" loc="1040">κακοῖσι χαίρειν, ὦ γυναῖκες, οὐ καλόν.</TextUnit>
    <TextUnit id="1039" loc="1041">ἔννεπέ μοι, φράσον, τίνι μόρῳ θνῄσκει</TextUnit>
    <TextUnit id="1040" loc="1042">ἄδικος ἄδικά τ' ἐκπορίζων ἀνήρ;</TextUnit>
    <TextUnit id="1041" loc="1043">ἐπεὶ θεράπνας τῆσδε Θηβαίας χθονὸς</TextUnit>
    <TextUnit id="1042" loc="1044">λιπόντες ἐξέβημεν ̓Ασωποῦ ῥοάς,</TextUnit>
    <TextUnit id="1043" loc="1045">λέπας Κιθαιρώνειον εἰσεβάλλομεν</TextUnit>
    <TextUnit id="1044" loc="1046">Πενθεύς τε κἀγώ--δεσπότῃ γὰρ εἱπόμην--</TextUnit>
    <TextUnit id="1045" loc="1047">ξένος θ' ὃς ἡμῖν πομπὸς ἦν θεωρίας.</TextUnit>
    <TextUnit id="1046" loc="1048">πρῶτον μὲν οὖν ποιηρὸν ἵζομεν νάπος,</TextUnit>
    <TextUnit id="1047" loc="1049">τά τ' ἐκ ποδῶν σιγηλὰ καὶ γλώσσης ἄπο</TextUnit>
    <TextUnit id="1048" loc="1050">σῴζοντες, ὡς ὁρῷμεν οὐχ ὁρώμενοι.</TextUnit>
    <TextUnit id="1049" loc="1051">ἦν δ' ἄγκος ἀμφίκρημνον, ὕδασι διάβροχον,</TextUnit>
    <TextUnit id="1050" loc="1052">πεύκαισι συσκιάζον, ἔνθα μαινάδες</TextUnit>
    <TextUnit id="1051" loc="1053">καθῆντ' ἔχουσαι χεῖρας ἐν τερπνοῖς πόνοις.</TextUnit>
    <TextUnit id="1052" loc="1054">αἳ μὲν γὰρ αὐτῶν θύρσον ἐκλελοιπότα</TextUnit>
    <TextUnit id="1053" loc="1055">κισσῷ κομήτην αὖθις ἐξανέστεφον,</TextUnit>
    <TextUnit id="1054" loc="1056">αἳ δ', ἐκλιποῦσαι ποικίλ' ὡς πῶλοι ζυγά,</TextUnit>
    <TextUnit id="1055" loc="1057">βακχεῖον ἀντέκλαζον ἀλλήλαις μέλος.</TextUnit>
    <TextUnit id="1056" loc="1058">Πενθεὺς δ' ὁ τλήμων θῆλυν οὐχ ὁρῶν ὄχλον</TextUnit>
    <TextUnit id="1057" loc="1059">ἔλεξε τοιάδ': ̓͂Ω ξέν', οὗ μὲν ἕσταμεν,</TextUnit>
    <TextUnit id="1058" loc="1060">οὐκ ἐξικνοῦμαι μαινάδων ὄσσοις νόθων:</TextUnit>
    <TextUnit id="1059" loc="1061">ὄχθων δ' ἔπ', ἀμβὰς ἐς ἐλάτην ὑψαύχενα,</TextUnit>
    <TextUnit id="1060" loc="1062">ἴδοιμ' ἂν ὀρθῶς μαινάδων αἰσχρουργίαν.</TextUnit>
    <TextUnit id="1061" loc="1063">τοὐντεῦθεν ἤδη τοῦ ξένου τὸ θαῦμ' ὁρῶ:</TextUnit>
    <TextUnit id="1062" loc="1064">λαβὼν γὰρ ἐλάτης οὐράνιον ἄκρον κλάδον</TextUnit>
    <TextUnit id="1063" loc="1065">κατῆγεν, ἦγεν, ἦγεν ἐς μέλαν πέδον:</TextUnit>
    <TextUnit id="1064" loc="1066">κυκλοῦτο δ' ὥστε τόξον ἢ κυρτὸς τροχὸς</TextUnit>
    <TextUnit id="1065" loc="1067">τόρνῳ γραφόμενος περιφορὰν ἕλκει δρόμον:</TextUnit>
    <TextUnit id="1066" loc="1068">ὣς κλῶν' ὄρειον ὁ ξένος χεροῖν ἄγων</TextUnit>
    <TextUnit id="1067" loc="1069">ἔκαμπτεν ἐς γῆν, ἔργματ' οὐχὶ θνητὰ δρῶν.</TextUnit>
    <TextUnit id="1068" loc="1070">Πενθέα δ' ἱδρύσας ἐλατίνων ὄζων ἔπι,</TextUnit>
    <TextUnit id="1069" loc="1071">ὀρθὸν μεθίει διὰ χερῶν βλάστημ' ἄνω</TextUnit>
    <TextUnit id="1070" loc="1072">ἀτρέμα, φυλάσσων μὴ ἀναχαιτίσειέ νιν,</TextUnit>
    <TextUnit id="1071" loc="1073">ὀρθὴ δ' ἐς ὀρθὸν αἰθέρ' ἐστηρίζετο,</TextUnit>
    <TextUnit id="1072" loc="1074">ἔχουσα νώτοις δεσπότην ἐφήμενον:</TextUnit>
    <TextUnit id="1073" loc="1075">ὤφθη δὲ μᾶλλον ἢ κατεῖδε μαινάδας.</TextUnit>
    <TextUnit id="1074" loc="1076">ὅσον γὰρ οὔπω δῆλος ἦν θάσσων ἄνω,</TextUnit>
    <TextUnit id="1075" loc="1077">καὶ τὸν ξένον μὲν οὐκέτ' εἰσορᾶν παρῆν,</TextUnit>
    <TextUnit id="1076" loc="1078">ἐκ δ' αἰθέρος φωνή τις, ὡς μὲν εἰκάσαι</TextUnit>
    <TextUnit id="1077" loc="1079">Διόνυσος, ἀνεβόησεν: ̓͂Ω νεάνιδες,</TextUnit>
    <TextUnit id="1078" loc="1080">ἄγω τὸν ὑμᾶς κἀμὲ τἀμά τ' ὄργια</TextUnit>
    <TextUnit id="1079" loc="1081">γέλων τιθέμενον: ἀλλὰ τιμωρεῖσθέ νιν.</TextUnit>
    <TextUnit id="1080" loc="1082">καὶ ταῦθ' ἅμ' ἠγόρευε καὶ πρὸς οὐρανὸν</TextUnit>
    <TextUnit id="1081" loc="1083">καὶ γαῖαν ἐστήριξε φῶς σεμνοῦ πυρός.</TextUnit>
    <TextUnit id="1082" loc="1084">σίγησε δ' αἰθήρ, σῖγα δ' ὕλιμος νάπη</TextUnit>
    <TextUnit id="1083" loc="1085">φύλλ' εἶχε, θηρῶν δ' οὐκ ἂν ἤκουσας βοήν.</TextUnit>
    <TextUnit id="1084" loc="1086">αἳ δ' ὠσὶν ἠχὴν οὐ σαφῶς δεδεγμέναι</TextUnit>
    <TextUnit id="1085" loc="1087">ἔστησαν ὀρθαὶ καὶ διήνεγκαν κόρας.</TextUnit>
    <TextUnit id="1086" loc="1088">ὃ δ' αὖθις ἐπεκέλευσεν: ὡς δ' ἐγνώρισαν</TextUnit>
    <TextUnit id="1087" loc="1089">σαφῆ κελευσμὸν Βακχίου Κάδμου κόραι,</TextUnit>
    <TextUnit id="1088" loc="1090">ᾖξαν πελείας ὠκύτητ' οὐχ ἥσσονες</TextUnit>
    <TextUnit id="1089" loc="1091">ποδῶν τρέχουσαι συντόνοις δραμήμασι,</TextUnit>
    <TextUnit id="1090" loc="1092">μήτηρ ̓Αγαύη σύγγονοί θ' ὁμόσποροι</TextUnit>
    <TextUnit id="1091" loc="1093">πᾶσαί τε βάκχαι: διὰ δὲ χειμάρρου νάπης</TextUnit>
    <TextUnit id="1092" loc="1094">ἀγμῶν τ' ἐπήδων θεοῦ πνοαῖσιν ἐμμανεῖς.</TextUnit>
    <TextUnit id="1093" loc="1095">ὡς δ' εἶδον ἐλάτῃ δεσπότην ἐφήμενον,</TextUnit>
    <TextUnit id="1094" loc="1096">πρῶτον μὲν αὐτοῦ χερμάδας κραταιβόλους</TextUnit>
    <TextUnit id="1095" loc="1097">ἔρριπτον, ἀντίπυργον ἐπιβᾶσαι πέτραν,</TextUnit>
    <TextUnit id="1096" loc="1098">ὄζοισί τ' ἐλατίνοισιν ἠκοντίζετο.</TextUnit>
    <TextUnit id="1097" loc="1099">ἄλλαι δὲ θύρσους ἵεσαν δι' αἰθέρος</TextUnit>
    <TextUnit id="1098" loc="1100">Πενθέως, στόχον δύστηνον: ἀλλ' οὐκ ἤνυτον.</TextUnit>
    <TextUnit id="1099" loc="1101">κρεῖσσον γὰρ ὕψος τῆς προθυμίας ἔχων</TextUnit>
    <TextUnit id="1100" loc="1102">καθῆσθ' ὁ τλήμων, ἀπορίᾳ λελημμένος.</TextUnit>
    <TextUnit id="1101" loc="1103">τέλος δὲ δρυί̈νους συγκεραυνοῦσαι κλάδους</TextUnit>
    <TextUnit id="1102" loc="1104">ῥίζας ἀνεσπάρασσον ἀσιδήροις μοχλοῖς.</TextUnit>
    <TextUnit id="1103" loc="1105">ἐπεὶ δὲ μόχθων τέρματ' οὐκ ἐξήνυτον,</TextUnit>
    <TextUnit id="1104" loc="1106">ἔλεξ' ̓Αγαύη: Φέρε, περιστᾶσαι κύκλῳ</TextUnit>
    <TextUnit id="1105" loc="1107">πτόρθου λάβεσθε, μαινάδες, τὸν ἀμβάτην</TextUnit>
    <TextUnit id="1106" loc="1108">θῆρ' ὡς ἕλωμεν, μηδ' ἀπαγγείλῃ θεοῦ</TextUnit>
    <TextUnit id="1107" loc="1109">χοροὺς κρυφαίους. αἳ δὲ μυρίαν χέρα</TextUnit>
    <TextUnit id="1108" loc="1110">προσέθεσαν ἐλάτῃ κἀξανέσπασαν χθονός:</TextUnit>
    <TextUnit id="1109" loc="1111">ὑψοῦ δὲ θάσσων ὑψόθεν χαμαιριφὴς</TextUnit>
    <TextUnit id="1110" loc="1112">πίπτει πρὸς οὖδας μυρίοις οἰμώγμασιν</TextUnit>
    <TextUnit id="1111" loc="1113">Πενθεύς: κακοῦ γὰρ ἐγγὺς ὢν ἐμάνθανεν.</TextUnit>
    <TextUnit id="1112" loc="1114">πρώτη δὲ μήτηρ ἦρξεν ἱερέα φόνου</TextUnit>
    <TextUnit id="1113" loc="1115">καὶ προσπίτνει νιν: ὃ δὲ μίτραν κόμης ἄπο</TextUnit>
    <TextUnit id="1114" loc="1116">ἔρριψεν, ὥς νιν γνωρίσασα μὴ κτάνοι</TextUnit>
    <TextUnit id="1115" loc="1117">τλήμων ̓Αγαύη, καὶ λέγει, παρηίδος</TextUnit>
    <TextUnit id="1116" loc="1118">ψαύων: ̓Εγώ τοι, μῆτερ, εἰμί, παῖς σέθεν</TextUnit>
    <TextUnit id="1117" loc="1119">Πενθεύς, ὃν ἔτεκες ἐν δόμοις ̓Εχίονος:</TextUnit>
    <TextUnit id="1118" loc="1120">οἴκτιρε δ' ὦ μῆτέρ με, μηδὲ ταῖς ἐμαῖς</TextUnit>
    <TextUnit id="1119" loc="1121">ἁμαρτίαισι παῖδα σὸν κατακτάνῃς.</TextUnit>
    <TextUnit id="1120" loc="1122">ἣ δ' ἀφρὸν ἐξιεῖσα καὶ διαστρόφους</TextUnit>
    <TextUnit id="1121" loc="1123">κόρας ἑλίσσους', οὐ φρονοῦς' ἃ χρὴ φρονεῖν,</TextUnit>
    <TextUnit id="1122" loc="1124">ἐκ Βακχίου κατείχετ', οὐδ' ἔπειθέ νιν.</TextUnit>
    <TextUnit id="1123" loc="1125">λαβοῦσα δ' ὠλένης ἀριστερὰν χέρα,</TextUnit>
    <TextUnit id="1124" loc="1126">πλευραῖσιν ἀντιβᾶσα τοῦ δυσδαίμονος</TextUnit>
    <TextUnit id="1125" loc="1127">ἀπεσπάραξεν ὦμον, οὐχ ὑπὸ σθένους,</TextUnit>
    <TextUnit id="1126" loc="1128">ἀλλ' ὁ θεὸς εὐμάρειαν ἐπεδίδου χεροῖν:</TextUnit>
    <TextUnit id="1127" loc="1129">̓Ινὼ δὲ τἀπὶ θάτερ' ἐξειργάζετο,</TextUnit>
    <TextUnit id="1128" loc="1130">ῥηγνῦσα σάρκας, Αὐτονόη τ' ὄχλος τε πᾶς</TextUnit>
    <TextUnit id="1129" loc="1131">ἐπεῖχε βακχῶν: ἦν δὲ πᾶς' ὁμοῦ βοή,</TextUnit>
    <TextUnit id="1130" loc="1132">ὃ μὲν στενάζων ὅσον ἐτύγχαν' ἐμπνέων,</TextUnit>
    <TextUnit id="1131" loc="1133">αἳ δ' ἠλάλαζον. ἔφερε δ' ἣ μὲν ὠλένην,</TextUnit>
    <TextUnit id="1132" loc="1134">ἣ δ' ἴχνος αὐταῖς ἀρβύλαις: γυμνοῦντο δὲ</TextUnit>
    <TextUnit id="1133" loc="1135">πλευραὶ σπαραγμοῖς: πᾶσα δ' ᾑματωμένη</TextUnit>
    <TextUnit id="1134" loc="1136">χεῖρας διεσφαίριζε σάρκα Πενθέως.</TextUnit>
    <TextUnit id="1135" loc="1137">κεῖται δὲ χωρὶς σῶμα, τὸ μὲν ὑπὸ στύφλοις</TextUnit>
    <TextUnit id="1136" loc="1138">πέτραις, τὸ δ' ὕλης ἐν βαθυξύλῳ φόβῃ,</TextUnit>
    <TextUnit id="1137" loc="1139">οὐ ῥᾴδιον ζήτημα: κρᾶτα δ' ἄθλιον,</TextUnit>
    <TextUnit id="1138" loc="1140">ὅπερ λαβοῦσα τυγχάνει μήτηρ χεροῖν,</TextUnit>
    <TextUnit id="1139" loc="1141">πήξας' ἐπ' ἄκρον θύρσον ὡς ὀρεστέρου</TextUnit>
    <TextUnit id="1140" loc="1142">φέρει λέοντος διὰ Κιθαιρῶνος μέσου,</TextUnit>
    <TextUnit id="1141" loc="1143">λιποῦς' ἀδελφὰς ἐν χοροῖσι μαινάδων.</TextUnit>
    <TextUnit id="1142" loc="1144">χωρεῖ δὲ θήρᾳ δυσπότμῳ γαυρουμένη</TextUnit>
    <TextUnit id="1143" loc="1145">τειχέων ἔσω τῶνδ', ἀνακαλοῦσα Βάκχιον</TextUnit>
    <TextUnit id="1144" loc="1146">τὸν ξυγκύναγον, τὸν ξυνεργάτην ἄγρας,</TextUnit>
    <TextUnit id="1145" loc="1147">τὸν καλλίνικον, ᾧ δάκρυα νικηφορεῖ.</TextUnit>
    <TextUnit id="1146" loc="1148">ἐγὼ μὲν οὖν τῇδ' ἐκποδὼν τῇ ξυμφορᾷ</TextUnit>
    <TextUnit id="1147" loc="1149">ἄπειμ', ̓Αγαύην πρὶν μολεῖν πρὸς δώματα.</TextUnit>
    <TextUnit id="1148" loc="1150">τὸ σωφρονεῖν δὲ καὶ σέβειν τὰ τῶν θεῶν</TextUnit>
    <TextUnit id="1149" loc="1151">κάλλιστον: οἶμαι δ' αὐτὸ καὶ σοφώτατον</TextUnit>
    <TextUnit id="1150" loc="1152">θνητοῖσιν εἶναι κτῆμα τοῖσι χρωμένοις.</TextUnit>
    <TextUnit id="1151" loc="1153">ἀναχορεύσωμεν Βάκχιον,</TextUnit>
    <TextUnit id="1152" loc="1154">ἀναβοάσωμεν ξυμφορὰν</TextUnit>
    <TextUnit id="1153" loc="1155">τὰν τοῦ δράκοντος Πενθέος ἐκγενέτα:</TextUnit>
    <TextUnit id="1154" loc="1156">ὃς τὰν θηλυγενῆ στολὰν</TextUnit>
    <TextUnit id="1155" loc="1157">νάρθηκά τε, πιστὸν ̔́Αιδαν,</TextUnit>
    <TextUnit id="1156" loc="1158">ἔλαβεν εὔθυρσον,</TextUnit>
    <TextUnit id="1157" loc="1159">ταῦρον προηγητῆρα συμφορᾶς ἔχων.</TextUnit>
    <TextUnit id="1158" loc="1160">βάκχαι Καδμεῖαι,</TextUnit>
    <TextUnit id="1159" loc="1161">τὸν καλλίνικον κλεινὸν ἐξεπράξατε</TextUnit>
    <TextUnit id="1160" loc="1162">ἐς στόνον, ἐς δάκρυα.</TextUnit>
    <TextUnit id="1161" loc="1163">καλὸς ἀγών, χέρ' αἵματι στάζουσαν</TextUnit>
    <TextUnit id="1162" loc="1164">περιβαλεῖν τέκνου.</TextUnit>
    <TextUnit id="1163" loc="1165">ἀλλ', εἰσορῶ γὰρ ἐς δόμους ὁρμωμένην</TextUnit>
    <TextUnit id="1164" loc="1166">Πενθέως ̓Αγαύην μητέρ' ἐν διαστρόφοις</TextUnit>
    <TextUnit id="1165" loc="1167">ὄσσοις, δέχεσθε κῶμον εὐίου θεοῦ.</TextUnit>
    <TextUnit id="1166" loc="1168">̓Ασιάδες βάκχαι —   τί μ' ὀροθύνεις, ὤ;</TextUnit>
    <TextUnit id="1167" loc="1169">φέρομεν ἐξ ὀρέων</TextUnit>
    <TextUnit id="1168" loc="1170">ἕλικα νεότομον ἐπὶ μέλαθρα,</TextUnit>
    <TextUnit id="1169" loc="1171">μακάριον θήραν.</TextUnit>
    <TextUnit id="1170" loc="1172">ὁρῶ καί σε δέξομαι σύγκωμον.</TextUnit>
    <TextUnit id="1171" loc="1173">ἔμαρψα τόνδ' ἄνευ βρόχων</TextUnit>
    <TextUnit id="1172" loc="1174">λέοντος ἀγροτέρου νέον ἶνιν:</TextUnit>
    <TextUnit id="1173" loc="1175">ὡς ὁρᾶν πάρα.</TextUnit>
    <TextUnit id="1174" loc="1176">πόθεν ἐρημίας;</TextUnit>
    <TextUnit id="1175" loc="1177">Κιθαιρὼν   Κιθαιρών;</TextUnit>
    <TextUnit id="1176" loc="1178">κατεφόνευσέ νιν.</TextUnit>
    <TextUnit id="1177" loc="1179">τίς ἁ βαλοῦσα;  πρῶτον ἐμὸν τὸ γέρας.</TextUnit>
    <TextUnit id="1178" loc="1180">μάκαιρ' ̓Αγαύη κλῃζόμεθ' ἐν θιάσοις.</TextUnit>
    <TextUnit id="1179" loc="1181">τίς ἄλλα;  τὰ Κάδμου</TextUnit>
    <TextUnit id="1180" loc="1182">τί Κάδμου;  γένεθλα</TextUnit>
    <TextUnit id="1181" loc="1182b">μετ' ἐμὲ μετ' ἐμὲ τοῦδ'</TextUnit>
    <TextUnit id="1182" loc="1183">ἔθιγε θηρός: εὐτυχής γ' ἅδ' ἄγρα.</TextUnit>
    <TextUnit id="1183" loc="1185">μέτεχέ νυν θοίνας.  τί; μετέχω, τλᾶμον;</TextUnit>
    <TextUnit id="1184" loc="1185">νέος ὁ μόσχος ἄρ-</TextUnit>
    <TextUnit id="1185" loc="1186">τι γένυν ὑπὸ κόρυθ' ἁπαλότριχα</TextUnit>
    <TextUnit id="1186" loc="1187">κατάκομον θάλλει.</TextUnit>
    <TextUnit id="1187" loc="1188">πρέπει γ' ὥστε θὴρ ἄγραυλος φόβῃ.</TextUnit>
    <TextUnit id="1188" loc="1189">ὁ Βάκχιος κυναγέτας</TextUnit>
    <TextUnit id="1189" loc="1190">σοφὸς σοφῶς ἀνέπηλ' ἐπὶ θῆρα</TextUnit>
    <TextUnit id="1190" loc="1191">τόνδε μαινάδας.</TextUnit>
    <TextUnit id="1191" loc="1192">ὁ γὰρ ἄναξ ἀγρεύς.</TextUnit>
    <TextUnit id="1192" loc="1193">ἐπαινεῖς;  ἐπαινῶ.</TextUnit>
    <TextUnit id="1193" loc="1194">τάχα δὲ Καδμεῖοι</TextUnit>
    <TextUnit id="1194" loc="1195">καὶ παῖς γε Πενθεὺς   ματέρ' ἐπαινέσεται,</TextUnit>
    <TextUnit id="1195" loc="1196">λαβοῦσαν ἄγραν τάνδε λεοντοφυῆ.</TextUnit>
    <TextUnit id="1196" loc="1197">περισσάν.  περισσῶς.</TextUnit>
    <TextUnit id="1197" loc="1198">ἀγάλλῃ;  γέγηθα,</TextUnit>
    <TextUnit id="1198" loc="1198b">μεγάλα μεγάλα καὶ</TextUnit>
    <TextUnit id="1199" loc="1199">φανερὰ τᾷδ' ἄγρᾳ κατειργασμένα.</TextUnit>
    <TextUnit id="1200" loc="1200">δεῖξόν νυν, ὦ τάλαινα, σὴν νικηφόρον</TextUnit>
    <TextUnit id="1201" loc="1201">ἀστοῖσιν ἄγραν ἣν φέρους' ἐλήλυθας.</TextUnit>
    <TextUnit id="1202" loc="1202">ὦ καλλίπυργον ἄστυ Θηβαίας χθονὸς</TextUnit>
    <TextUnit id="1203" loc="1203">ναίοντες, ἔλθεθ' ὡς ἴδητε τήνδ' ἄγραν,</TextUnit>
    <TextUnit id="1204" loc="1204">Κάδμου θυγατέρες θηρὸς ἣν ἠγρεύσαμεν,</TextUnit>
    <TextUnit id="1205" loc="1205">οὐκ ἀγκυλητοῖς Θεσσαλῶν στοχάσμασιν,</TextUnit>
    <TextUnit id="1206" loc="1206">οὐ δικτύοισιν, ἀλλὰ λευκοπήχεσι</TextUnit>
    <TextUnit id="1207" loc="1207">χειρῶν ἀκμαῖσιν. κᾆτα κομπάζειν χρεὼν</TextUnit>
    <TextUnit id="1208" loc="1208">καὶ λογχοποιῶν ὄργανα κτᾶσθαι μάτην;</TextUnit>
    <TextUnit id="1209" loc="1209">ἡμεῖς δέ γ' αὐτῇ χειρὶ τόνδε θ' εἵλομεν,</TextUnit>
    <TextUnit id="1210" loc="1210">χωρίς τε θηρὸς ἄρθρα διεφορήσαμεν.</TextUnit>
    <TextUnit id="1211" loc="1211">ποῦ μοι πατὴρ ὁ πρέσβυς; ἐλθέτω πέλας.</TextUnit>
    <TextUnit id="1212" loc="1212">Πενθεύς τ' ἐμὸς παῖς ποῦ 'στιν; αἰρέσθω λαβὼν</TextUnit>
    <TextUnit id="1213" loc="1213">πηκτῶν πρὸς οἴκους κλιμάκων προσαμβάσεις,</TextUnit>
    <TextUnit id="1214" loc="1214">ὡς πασσαλεύσῃ κρᾶτα τριγλύφοις τόδε</TextUnit>
    <TextUnit id="1215" loc="1215">λέοντος ὃν πάρειμι θηράσας' ἐγώ.</TextUnit>
    <TextUnit id="1216" loc="1216">ἕπεσθέ μοι φέροντες ἄθλιον βάρος</TextUnit>
    <TextUnit id="1217" loc="1217">Πενθέως, ἕπεσθε, πρόσπολοι, δόμων πάρος,</TextUnit>
    <TextUnit id="1218" loc="1218">οὗ σῶμα μοχθῶν μυρίοις ζητήμασιν</TextUnit>
    <TextUnit id="1219" loc="1219">φέρω τόδ', εὑρὼν ἐν Κιθαιρῶνος πτυχαῖς</TextUnit>
    <TextUnit id="1220" loc="1220">διασπαρακτόν, κοὐδὲν ἐν ταὐτῷ πέδῳ</TextUnit>
    <TextUnit id="1221" loc="1221">λαβών, ἐν ὕλῃ κείμενον δυσευρέτῳ.</TextUnit>
    <TextUnit id="1222" loc="1222">ἤκουσα γάρ του θυγατέρων τολμήματα,</TextUnit>
    <TextUnit id="1223" loc="1223">ἤδη κατ' ἄστυ τειχέων ἔσω βεβὼς</TextUnit>
    <TextUnit id="1224" loc="1224">σὺν τῷ γέροντι Τειρεσίᾳ Βακχῶν πάρα:</TextUnit>
    <TextUnit id="1225" loc="1225">πάλιν δὲ κάμψας εἰς ὄρος κομίζομαι</TextUnit>
    <TextUnit id="1226" loc="1226">τὸν κατθανόντα παῖδα Μαινάδων ὕπο.</TextUnit>
    <TextUnit id="1227" loc="1227">καὶ τὴν μὲν ̓Ακτέων' ̓Αρισταίῳ ποτὲ</TextUnit>
    <TextUnit id="1228" loc="1228">τεκοῦσαν εἶδον Αὐτονόην ̓Ινώ θ' ἅμα</TextUnit>
    <TextUnit id="1229" loc="1229">ἔτ' ἀμφὶ δρυμοὺς οἰστροπλῆγας ἀθλίας,</TextUnit>
    <TextUnit id="1230" loc="1230">τὴν δ' εἶπέ τίς μοι δεῦρο βακχείῳ ποδὶ</TextUnit>
    <TextUnit id="1231" loc="1231">στείχειν ̓Αγαύην, οὐδ' ἄκραντ' ἠκούσαμεν:</TextUnit>
    <TextUnit id="1232" loc="1232">λεύσσω γὰρ αὐτήν, ὄψιν οὐκ εὐδαίμονα.</TextUnit>
    <TextUnit id="1233" loc="1233">πάτερ, μέγιστον κομπάσαι πάρεστί σοι,</TextUnit>
    <TextUnit id="1234" loc="1234">πάντων ἀρίστας θυγατέρας σπεῖραι μακρῷ</TextUnit>
    <TextUnit id="1235" loc="1235">θνητῶν: ἁπάσας εἶπον, ἐξόχως δ' ἐμέ,</TextUnit>
    <TextUnit id="1236" loc="1236">ἣ τὰς παρ' ἱστοῖς ἐκλιποῦσα κερκίδας</TextUnit>
    <TextUnit id="1237" loc="1237">ἐς μείζον' ἥκω, θῆρας ἀγρεύειν χεροῖν.</TextUnit>
    <TextUnit id="1238" loc="1238">φέρω δ' ἐν ὠλέναισιν, ὡς ὁρᾷς, τάδε</TextUnit>
    <TextUnit id="1239" loc="1239">λαβοῦσα τἀριστεῖα, σοῖσι πρὸς δόμοις</TextUnit>
    <TextUnit id="1240" loc="1240">ὡς ἀγκρεμασθῇ: σὺ δέ, πάτερ, δέξαι χεροῖν:</TextUnit>
    <TextUnit id="1241" loc="1241">γαυρούμενος δὲ τοῖς ἐμοῖς ἀγρεύμασιν</TextUnit>
    <TextUnit id="1242" loc="1242">κάλει φίλους ἐς δαῖτα: μακάριος γὰρ εἶ,</TextUnit>
    <TextUnit id="1243" loc="1243">μακάριος, ἡμῶν τοιάδ' ἐξειργασμένων.</TextUnit>
    <TextUnit id="1244" loc="1244">ὦ πένθος οὐ μετρητὸν οὐδ' οἷόν τ' ἰδεῖν,</TextUnit>
    <TextUnit id="1245" loc="1245">φόνον ταλαίναις χερσὶν ἐξειργασμένων.</TextUnit>
    <TextUnit id="1246" loc="1246">καλὸν τὸ θῦμα καταβαλοῦσα δαίμοσιν</TextUnit>
    <TextUnit id="1247" loc="1247">ἐπὶ δαῖτα Θήβας τάσδε κἀμὲ παρακαλεῖς.</TextUnit>
    <TextUnit id="1248" loc="1248">οἴμοι κακῶν μὲν πρῶτα σῶν, ἔπειτ' ἐμῶν:</TextUnit>
    <TextUnit id="1249" loc="1249">ὡς ὁ θεὸς ἡμᾶς ἐνδίκως μέν, ἀλλ' ἄγαν,</TextUnit>
    <TextUnit id="1250" loc="1250">Βρόμιος ἄναξ ἀπώλες' οἰκεῖος γεγώς.</TextUnit>
    <TextUnit id="1251" loc="1251">ὡς δύσκολον τὸ γῆρας ἀνθρώποις ἔφυ</TextUnit>
    <TextUnit id="1252" loc="1252">ἔν τ' ὄμμασι σκυθρωπόν. εἴθε παῖς ἐμὸς</TextUnit>
    <TextUnit id="1253" loc="1253">εὔθηρος εἴη, μητρὸς εἰκασθεὶς τρόποις,</TextUnit>
    <TextUnit id="1254" loc="1254">ὅτ' ἐν νεανίαισι Θηβαίοις ἅμα</TextUnit>
    <TextUnit id="1255" loc="1255">θηρῶν ὀριγνῷτ': ἀλλὰ θεομαχεῖν μόνον</TextUnit>
    <TextUnit id="1256" loc="1256">οἷός τ' ἐκεῖνος. νουθετητέος, πάτερ,</TextUnit>
    <TextUnit id="1257" loc="1257">σοὐστίν. τίς αὐτὸν δεῦρ' ἂν ὄψιν εἰς ἐμὴν</TextUnit>
    <TextUnit id="1258" loc="1258">καλέσειεν, ὡς ἴδῃ με τὴν εὐδαίμονα;</TextUnit>
    <TextUnit id="1259" loc="1259">φεῦ φεῦ: φρονήσασαι μὲν οἷ' ἐδράσατε</TextUnit>
    <TextUnit id="1260" loc="1260">ἀλγήσετ' ἄλγος δεινόν: εἰ δὲ διὰ τέλους</TextUnit>
    <TextUnit id="1261" loc="1261">ἐν τῷδ' ἀεὶ μενεῖτ' ἐν ᾧ καθέστατε,</TextUnit>
    <TextUnit id="1262" loc="1262">οὐκ εὐτυχοῦσαι δόξετ' οὐχὶ δυστυχεῖν.</TextUnit>
    <TextUnit id="1263" loc="1263">τί δ' οὐ καλῶς τῶνδ' ἢ τί λυπηρῶς ἔχει;</TextUnit>
    <TextUnit id="1264" loc="1264">πρῶτον μὲν ἐς τόνδ' αἰθέρ' ὄμμα σὸν μέθες.</TextUnit>
    <TextUnit id="1265" loc="1265">ἰδού: τί μοι τόνδ' ἐξυπεῖπας εἰσορᾶν;</TextUnit>
    <TextUnit id="1266" loc="1266">ἔθ' αὑτὸς ἤ σοι μεταβολὰς ἔχειν δοκεῖ;</TextUnit>
    <TextUnit id="1267" loc="1267">λαμπρότερος ἢ πρὶν καὶ διειπετέστερος.</TextUnit>
    <TextUnit id="1268" loc="1268">τὸ δὲ πτοηθὲν τόδ' ἔτι σῇ ψυχῇ πάρα;</TextUnit>
    <TextUnit id="1269" loc="1269">οὐκ οἶδα τοὔπος τοῦτο. γίγνομαι δέ πως</TextUnit>
    <TextUnit id="1270" loc="1270">ἔννους, μετασταθεῖσα τῶν πάρος φρενῶν.</TextUnit>
    <TextUnit id="1271" loc="1271">κλύοις ἂν οὖν τι κἀποκρίναι' ἂν σαφῶς;</TextUnit>
    <TextUnit id="1272" loc="1272">ὡς ἐκλέλησμαί γ' ἃ πάρος εἴπομεν, πάτερ.</TextUnit>
    <TextUnit id="1273" loc="1273">ἐς ποῖον ἦλθες οἶκον ὑμεναίων μέτα;</TextUnit>
    <TextUnit id="1274" loc="1274">Σπαρτῷ μ' ἔδωκας, ὡς λέγους', ̓Εχίονι.</TextUnit>
    <TextUnit id="1275" loc="1275">τίς οὖν ἐν οἴκοις παῖς ἐγένετο σῷ πόσει;</TextUnit>
    <TextUnit id="1276" loc="1276">Πενθεύς, ἐμῇ τε καὶ πατρὸς κοινωνίᾳ.</TextUnit>
    <TextUnit id="1277" loc="1277">τίνος πρόσωπον δῆτ' ἐν ἀγκάλαις ἔχεις;</TextUnit>
    <TextUnit id="1278" loc="1278">λέοντος, ὥς γ' ἔφασκον αἱ θηρώμεναι.</TextUnit>
    <TextUnit id="1279" loc="1279">σκέψαι νυν ὀρθῶς: βραχὺς ὁ μόχθος εἰσιδεῖν.</TextUnit>
    <TextUnit id="1280" loc="1280">ἔα, τί λεύσσω; τί φέρομαι τόδ' ἐν χεροῖν;</TextUnit>
    <TextUnit id="1281" loc="1281">ἄθρησον αὐτὸ καὶ σαφέστερον μάθε.</TextUnit>
    <TextUnit id="1282" loc="1282">ὁρῶ μέγιστον ἄλγος ἡ τάλαιν' ἐγώ.</TextUnit>
    <TextUnit id="1283" loc="1283">μῶν σοι λέοντι φαίνεται προσεικέναι;</TextUnit>
    <TextUnit id="1284" loc="1284">οὔκ, ἀλλὰ Πενθέως ἡ τάλαιν' ἔχω κάρα.</TextUnit>
    <TextUnit id="1285" loc="1285">ᾠμωγμένον γε πρόσθεν ἢ σὲ γνωρίσαι.</TextUnit>
    <TextUnit id="1286" loc="1286">τίς ἔκτανέν νιν; --πῶς ἐμὰς ἦλθεν χέρας;</TextUnit>
    <TextUnit id="1287" loc="1287">δύστην' ἀλήθει', ὡς ἐν οὐ καιρῷ πάρει.</TextUnit>
    <TextUnit id="1288" loc="1288">λέγ', ὡς τὸ μέλλον καρδία πήδημ' ἔχει.</TextUnit>
    <TextUnit id="1289" loc="1289">σύ νιν κατέκτας καὶ κασίγνηται σέθεν.</TextUnit>
    <TextUnit id="1290" loc="1290">ποῦ δ' ὤλετ'; ἦ κατ' οἶκον; ἢ ποίοις τόποις;</TextUnit>
    <TextUnit id="1291" loc="1291">οὗπερ πρὶν ̓Ακτέωνα διέλαχον κύνες.</TextUnit>
    <TextUnit id="1292" loc="1292">τί δ' ἐς Κιθαιρῶν' ἦλθε δυσδαίμων ὅδε;</TextUnit>
    <TextUnit id="1293" loc="1293">ἐκερτόμει θεὸν σάς τε βακχείας μολών.</TextUnit>
    <TextUnit id="1294" loc="1294">ἡμεῖς δ' ἐκεῖσε τίνι τρόπῳ κατήραμεν;</TextUnit>
    <TextUnit id="1295" loc="1295">ἐμάνητε, πᾶσά τ' ἐξεβακχεύθη πόλις.</TextUnit>
    <TextUnit id="1296" loc="1296">Διόνυσος ἡμᾶς ὤλες', ἄρτι μανθάνω.</TextUnit>
    <TextUnit id="1297" loc="1297">ὕβριν γ' ὑβρισθείς: θεὸν γὰρ οὐχ ἡγεῖσθέ νιν.</TextUnit>
    <TextUnit id="1298" loc="1298">τὸ φίλτατον δὲ σῶμα ποῦ παιδός, πάτερ;</TextUnit>
    <TextUnit id="1299" loc="1299">ἐγὼ μόλις τόδ' ἐξερευνήσας φέρω.</TextUnit>
    <TextUnit id="1300" loc="1300">ἦ πᾶν ἐν ἄρθροις συγκεκλῃμένον καλῶς;</TextUnit>
    <TextUnit id="1301" loc="1302">Πενθεῖ δὲ τί μέρος ἀφροσύνης προσῆκ' ἐμῆς;</TextUnit>
    <TextUnit id="1302" loc="1303">ὑμῖν ἐγένεθ' ὅμοιος, οὐ σέβων θεόν.</TextUnit>
    <TextUnit id="1303" loc="1304">τοιγὰρ συνῆψε πάντας ἐς μίαν βλάβην,</TextUnit>
    <TextUnit id="1304" loc="1305">ὑμᾶς τε τόνδε θ', ὥστε διολέσαι δόμους</TextUnit>
    <TextUnit id="1305" loc="1305">κἄμ', ὅστις ἄτεκνος ἀρσένων παίδων γεγὼς</TextUnit>
    <TextUnit id="1306" loc="1306">τῆς σῆς τόδ' ἔρνος, ὦ τάλαινα, νηδύος</TextUnit>
    <TextUnit id="1307" loc="1307">αἴσχιστα καὶ κάκιστα κατθανόνθ' ὁρῶ,</TextUnit>
    <TextUnit id="1308" loc="1308">ᾧ δῶμ' ἀνέβλεφ'--ὃς συνεῖχες, ὦ τέκνον,</TextUnit>
    <TextUnit id="1309" loc="1309">τοὐμὸν μέλαθρον, παιδὸς ἐξ ἐμῆς γεγώς,</TextUnit>
    <TextUnit id="1310" loc="1310">πόλει τε τάρβος ἦσθα: τὸν γέροντα δὲ</TextUnit>
    <TextUnit id="1311" loc="1311">οὐδεὶς ὑβρίζειν ἤθελ' εἰσορῶν τὸ σὸν</TextUnit>
    <TextUnit id="1312" loc="1312">κάρα: δίκην γὰρ ἀξίαν ἐλάμβανες.</TextUnit>
    <TextUnit id="1313" loc="1313">νῦν δ' ἐκ δόμων ἄτιμος ἐκβεβλήσομαι</TextUnit>
    <TextUnit id="1314" loc="1314">ὁ Κάδμος ὁ μέγας, ὃς τὸ Θηβαίων γένος</TextUnit>
    <TextUnit id="1315" loc="1315">ἔσπειρα κἀξήμησα κάλλιστον θέρος.</TextUnit>
    <TextUnit id="1316" loc="1316">ὦ φίλτατ' ἀνδρῶν--καὶ γὰρ οὐκέτ' ὢν ὅμως</TextUnit>
    <TextUnit id="1317" loc="1317">τῶν φιλτάτων ἔμοιγ' ἀριθμήσῃ, τέκνον--</TextUnit>
    <TextUnit id="1318" loc="1318">οὐκέτι γενείου τοῦδε θιγγάνων χερί,</TextUnit>
    <TextUnit id="1319" loc="1319">τὸν 20μητρὸσ20 αὐδῶν 20πατέρα20 προσπτύξῃ, τέκνον,</TextUnit>
    <TextUnit id="1320" loc="1320">λέγων: Τίς ἀδικεῖ, τίς ς' ἀτιμάζει, γέρον;</TextUnit>
    <TextUnit id="1321" loc="1321">τίς σὴν ταράσσει καρδίαν λυπηρὸς ὤν;</TextUnit>
    <TextUnit id="1322" loc="1322">λέγ', ὡς κολάζω τὸν ἀδικοῦντά ς', ὦ πάτερ.</TextUnit>
    <TextUnit id="1323" loc="1323">νῦν δ' ἄθλιος μέν εἰμ' ἐγώ, τλήμων δὲ σύ.</TextUnit>
    <TextUnit id="1324" loc="1324">οἰκτρὰ δὲ μήτηρ, τλήμονες δὲ σύγγονοι.</TextUnit>
    <TextUnit id="1325" loc="1325">εἰ δ' ἔστιν ὅστις δαιμόνων ὑπερφρονεῖ,</TextUnit>
    <TextUnit id="1326" loc="1326">ἐς τοῦδ' ἀθρήσας θάνατον ἡγείσθω θεούς.</TextUnit>
    <TextUnit id="1327" loc="1327">τὸ μὲν σὸν ἀλγῶ, Κάδμε: σὸς δ' ἔχει δίκην</TextUnit>
    <TextUnit id="1328" loc="1328">παῖς παιδὸς ἀξίαν μέν, ἀλγεινὴν δὲ σοί.</TextUnit>
    <TextUnit id="1329" loc="1329">ὦ πάτερ, ὁρᾷς γὰρ τἄμ' ὅσῳ μετεστράφη</TextUnit>
    <TextUnit id="1330" loc="1330">δράκων γενήσῃ μεταβαλών, δάμαρ τε σὴ</TextUnit>
    <TextUnit id="1331" loc="1331">ἐκθηριωθεῖς' ὄφεος ἀλλάξει τύπον,</TextUnit>
    <TextUnit id="1332" loc="1332">ἣν ̓́Αρεος ἔσχες ̔Αρμονίαν θνητὸς γεγώς.</TextUnit>
    <TextUnit id="1333" loc="1333">ὄχον δὲ μόσχων, χρησμὸς ὡς λέγει Διός,</TextUnit>
    <TextUnit id="1334" loc="1334">ἐλᾷς μετ' ἀλόχου, βαρβάρων ἡγούμενος.</TextUnit>
    <TextUnit id="1335" loc="1335">πολλὰς δὲ πέρσεις ἀναρίθμῳ στρατεύματι</TextUnit>
    <TextUnit id="1336" loc="1336">πόλεις: ὅταν δὲ Λοξίου χρηστήριον</TextUnit>
    <TextUnit id="1337" loc="1337">διαρπάσωσι, νόστον ἄθλιον πάλιν</TextUnit>
    <TextUnit id="1338" loc="1338">σχήσουσι: σὲ δ' ̓́Αρης ̔Αρμονίαν τε ῥύσεται</TextUnit>
    <TextUnit id="1339" loc="1339">μακάρων τ' ἐς αἶαν σὸν καθιδρύσει βίον.</TextUnit>
    <TextUnit id="1340" loc="1340">ταῦτ' οὐχὶ θνητοῦ πατρὸς ἐκγεγὼς λέγω</TextUnit>
    <TextUnit id="1341" loc="1341">Διόνυσος, ἀλλὰ Ζηνός: εἰ δὲ σωφρονεῖν</TextUnit>
    <TextUnit id="1342" loc="1342">ἔγνωθ', ὅτ' οὐκ ἠθέλετε, τὸν Διὸς γόνον</TextUnit>
    <TextUnit id="1343" loc="1343">εὐδαιμονεῖτ' ἂν σύμμαχον κεκτημένοι.</TextUnit>
    <TextUnit id="1344" loc="1344">Διόνυσε, λισσόμεσθά ς', ἠδικήκαμεν.</TextUnit>
    <TextUnit id="1345" loc="1345">ὄψ' ἐμάθεθ' ἡμᾶς, ὅτε δὲ χρῆν, οὐκ ᾔδετε.</TextUnit>
    <TextUnit id="1346" loc="1346">ἐγνώκαμεν ταῦτ': ἀλλ' ἐπεξέρχῃ λίαν.</TextUnit>
    <TextUnit id="1347" loc="1347">καὶ γὰρ πρὸς ὑμῶν θεὸς γεγὼς ὑβριζόμην.</TextUnit>
    <TextUnit id="1348" loc="1348">ὀργὰς πρέπει θεοὺς οὐχ ὁμοιοῦσθαι βροτοῖς.</TextUnit>
    <TextUnit id="1349" loc="1349">πάλαι τάδε Ζεὺς οὑμὸς ἐπένευσεν πατήρ.</TextUnit>
    <TextUnit id="1350" loc="1350">αἰαῖ, δέδοκται, πρέσβυ, τλήμονες φυγαί.</TextUnit>
    <TextUnit id="1351" loc="1351">τί δῆτα μέλλεθ' ἅπερ ἀναγκαίως ἔχει;</TextUnit>
    <TextUnit id="1352" loc="1352">ὦ τέκνον, ὡς ἐς δεινὸν ἤλθομεν κακὸν</TextUnit>
    <TextUnit id="1353" loc="1353">πάντες, σύ θ' ἡ τάλαινα σύγγονοί τε σαί,</TextUnit>
    <TextUnit id="1354" loc="1354">ἐγώ θ' ὁ τλήμων: βαρβάρους ἀφίξομαι</TextUnit>
    <TextUnit id="1355" loc="1355">γέρων μέτοικος: ἔτι δέ μοι τὸ θέσφατον</TextUnit>
    <TextUnit id="1356" loc="1356">ἐς ̔Ελλάδ' ἀγαγεῖν μιγάδα βάρβαρον στρατόν.</TextUnit>
    <TextUnit id="1357" loc="1357">καὶ τὴν ̓́Αρεως παῖδ' ̔Αρμονίαν, δάμαρτ' ἐμήν,</TextUnit>
    <TextUnit id="1358" loc="1358">δράκων δρακαίνης φύσιν ἔχουσαν ἀγρίαν</TextUnit>
    <TextUnit id="1359" loc="1359">ἄξω 'πὶ βωμοὺς καὶ τάφους ̔Ελληνικούς,</TextUnit>
    <TextUnit id="1360" loc="1360">ἡγούμενος λόγχαισιν: οὐδὲ παύσομαι</TextUnit>
    <TextUnit id="1361" loc="1361">κακῶν ὁ τλήμων, οὐδὲ τὸν καταιβάτην</TextUnit>
    <TextUnit id="1362" loc="1362">̓Αχέροντα πλεύσας ἥσυχος γενήσομαι.</TextUnit>
    <TextUnit id="1363" loc="1363">ὦ πάτερ, ἐγὼ δὲ σοῦ στερεῖσα φεύξομαι.</TextUnit>
    <TextUnit id="1364" loc="1364">τί μ' ἀμφιβάλλεις χερσίν, ὦ τάλαινα παῖ,</TextUnit>
    <TextUnit id="1365" loc="1365">ὄρνις ὅπως κηφῆνα πολιόχρων κύκνος;</TextUnit>
    <TextUnit id="1366" loc="1366">ποῖ γὰρ τράπωμαι πατρίδος ἐκβεβλημένη;</TextUnit>
    <TextUnit id="1367" loc="1367">οὐκ οἶδα, τέκνον: μικρὸς ἐπίκουρος πατήρ.</TextUnit>
    <TextUnit id="1368" loc="1368">χαῖρ', ὦ μέλαθρον, χαῖρ', ὦ πατρία</TextUnit>
    <TextUnit id="1369" loc="1369">πόλις: ἐκλείπω ς' ἐπὶ δυστυχίᾳ</TextUnit>
    <TextUnit id="1370" loc="1370">φυγὰς ἐκ θαλάμων.</TextUnit>
    <TextUnit id="1371" loc="1371">στεῖχέ νυν, ὦ παῖ, τὸν ̓Αρισταίου</TextUnit>
    <TextUnit id="1372" loc="1373">στένομαί σε, πάτερ.    κἀγὼ σέ, τέκνον,</TextUnit>
    <TextUnit id="1373" loc="1374">καὶ σὰς ἐδάκρυσα κασιγνήτας.</TextUnit>
    <TextUnit id="1374" loc="1375">δεινῶς γὰρ τάνδ' αἰκείαν</TextUnit>
    <TextUnit id="1375" loc="1375">Διόνυσος ἄναξ τοὺς σοὺς εἰς</TextUnit>
    <TextUnit id="1376" loc="1376">οἴκους ἔφερεν.</TextUnit>
    <TextUnit id="1377" loc="1377">καὶ γὰρ ἔπασχον δεινὰ πρὸς ὑμῶν,</TextUnit>
    <TextUnit id="1378" loc="1378">ἀγέραστον ἔχων ὄνομ' ἐν Θήβαις.</TextUnit>
    <TextUnit id="1379" loc="1379">χαῖρε, πάτερ, μοι.    χαῖρ', ὦ μελέα</TextUnit>
    <TextUnit id="1380" loc="1380">θύγατερ. χαλεπῶς δ' ἐς τόδ' ἂν ἥκοις.</TextUnit>
    <TextUnit id="1381" loc="1381">ἄγετ', ὦ πομποί, με κασιγνήτας</TextUnit>
    <TextUnit id="1382" loc="1382">ἵνα συμφυγάδας ληψόμεθ' οἰκτράς.</TextUnit>
    <TextUnit id="1383" loc="1383">ἔλθοιμι δ' ὅπου</TextUnit>
    <TextUnit id="1384" loc="1384">μήτε Κιθαιρὼν ἔμ' ἴδοι μιαρὸς</TextUnit>
    <TextUnit id="1385" loc="1385">μήτε Κιθαιρῶν' ὄσσοισιν ἐγώ,</TextUnit>
    <TextUnit id="1386" loc="1386">μήθ' ὅθι θύρσου μνῆμ' ἀνάκειται:</TextUnit>
    <TextUnit id="1387" loc="1387">Βάκχαις δ' ἄλλαισι μέλοιεν.</TextUnit>
    <TextUnit id="1388" loc="1388">πολλαὶ μορφαὶ τῶν δαιμονίων,</TextUnit>
    <TextUnit id="1389" loc="1389">πολλὰ δ' ἀέλπτως κραίνουσι θεοί:</TextUnit>
    <TextUnit id="1390" loc="1390">καὶ τὰ δοκηθέντ' οὐκ ἐτελέσθη,</TextUnit>
    <TextUnit id="1391" loc="1391">τῶν δ' ἀδοκήτων πόρον ηὗρε θεός.</TextUnit>
    <TextUnit id="1392" loc="1392">τοιόνδ' ἀπέβη τόδε πρᾶγμα.</TextUnit>
  </Text>
</TessDocument>
