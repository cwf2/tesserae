<?xml version="1.0" encoding="UTF-8"?>
<TessDocument id="euripides.andromache">
  <Metadata>
    <Author>euripides</Author>
    <Display>Andromache</Display>
    <Abbr>eur. andr.</Abbr>
    <Lang>grc</Lang>
    <Prose>0</Prose>
    <PrintSource>David Kovacs, Euripides, with an English translation by David Kovacs. Cambridge: Harvard University Press, forthcoming.</PrintSource>
    <DigitalSourceDisplay>Perseus</DigitalSourceDisplay>
    <DigitalSourceURL>http://www.perseus.tufts.edu/hopper/text?doc=Perseus%3atext%3a1999.01.0089</DigitalSourceURL>
    <AddedBy>Tony R. Waleszczak &amp; Jessica Micceri</AddedBy>
    <URI>urn:cts:greekLit:tlg0006.tlg006.perseus-grc1</URI>
  </Metadata>
  <Text>
    <TextUnit id="0" loc="1">̓Ασιάτιδος γῆς σχῆμα, Θηβαία πόλις,</TextUnit>
    <TextUnit id="1" loc="2">ὅθεν ποθ' ἕδνων σὺν πολυχρύσῳ χλιδῇ</TextUnit>
    <TextUnit id="2" loc="3">Πριάμου τύραννον ἑστίαν ἀφικόμην</TextUnit>
    <TextUnit id="3" loc="4">δάμαρ δοθεῖσα παιδοποιὸς ̔́Εκτορι,</TextUnit>
    <TextUnit id="4" loc="5">ζηλωτὸς ἔν γε τῷ πρὶν ̓Ανδρομάχη χρόνῳ,</TextUnit>
    <TextUnit id="5" loc="6">νῦν δ', εἴ τις ἄλλη, δυστυχεστάτη γυνή:</TextUnit>
    <TextUnit id="6" loc="7">[ἐμοῦ πέφυκεν ἢ γενήσεταί ποτε]:</TextUnit>
    <TextUnit id="7" loc="8">ἥτις πόσιν μὲν ̔́Εκτορ' ἐξ ̓Αχιλλέως</TextUnit>
    <TextUnit id="8" loc="9">θανόντ' ἐσεῖδον, παῖδά θ' ὃν τίκτω πόσει</TextUnit>
    <TextUnit id="9" loc="10">ῥιφθέντα πύργων ̓Αστυάνακτ' ἀπ' ὀρθίων,</TextUnit>
    <TextUnit id="10" loc="11">ἐπεὶ τὸ Τροίας εἷλον ̔́Ελληνες πέδον:</TextUnit>
    <TextUnit id="11" loc="12">αὐτὴ δὲ δούλη τῶν ἐλευθερωτάτων</TextUnit>
    <TextUnit id="12" loc="13">οἴκων νομισθεῖς' ̔Ελλάδ' εἰσαφικόμην</TextUnit>
    <TextUnit id="13" loc="14">τῷ νησιώτῃ Νεοπτολέμῳ δορὸς γέρας</TextUnit>
    <TextUnit id="14" loc="15">δοθεῖσα λείας Τρωϊκῆς ἐξαίρετον.</TextUnit>
    <TextUnit id="15" loc="16">Φθίας δὲ τῆσδε καὶ πόλεως Φαρσαλίας</TextUnit>
    <TextUnit id="16" loc="17">σύγχορτα ναίω πεδί', ἵν' ἡ θαλασσία</TextUnit>
    <TextUnit id="17" loc="18">Πηλεῖ ξυνῴκει χωρὶς ἀνθρώπων Θέτις</TextUnit>
    <TextUnit id="18" loc="19">φεύγους' ὅμιλον: Θεσσαλὸς δέ νιν λεὼς</TextUnit>
    <TextUnit id="19" loc="20">Θετίδειον αὐδᾷ θεᾶς χάριν νυμφευμάτων.</TextUnit>
    <TextUnit id="20" loc="21">ἔνθ' οἶκον ἔσχε τόνδε παῖς ̓Αχιλλέως,</TextUnit>
    <TextUnit id="21" loc="22">Πηλέα δ' ἀνάσσειν γῆς ἐᾷ Φαρσαλίας,</TextUnit>
    <TextUnit id="22" loc="23">ζῶντος γέροντος σκῆπτρον οὐ θέλων λαβεῖν.</TextUnit>
    <TextUnit id="23" loc="24">κἀγὼ δόμοις τοῖσδ' ἄρσεν' ἐντίκτω κόρον,</TextUnit>
    <TextUnit id="24" loc="25">πλαθεῖς' ̓Αχιλλέως παιδί, δεσπότῃ δ' ἐμῷ.</TextUnit>
    <TextUnit id="25" loc="26">καὶ πρὶν μὲν ἐν κακοῖσι κειμένην ὅμως</TextUnit>
    <TextUnit id="26" loc="27">ἐλπίς μ' ἀεὶ προσῆγε σωθέντος τέκνου</TextUnit>
    <TextUnit id="27" loc="28">ἀλκήν τιν' εὑρεῖν κἀπικούρησιν δόμον:</TextUnit>
    <TextUnit id="28" loc="29">ἐπεὶ δὲ τὴν Λάκαιναν ̔Ερμιόνην γαμεῖ</TextUnit>
    <TextUnit id="29" loc="30">τοὐμὸν παρώσας δεσπότης δοῦλον λέχος,</TextUnit>
    <TextUnit id="30" loc="31">κακοῖς πρὸς αὐτῆς σχετλίοις ἐλαύνομαι.</TextUnit>
    <TextUnit id="31" loc="32">λέγει γὰρ ὥς νιν φαρμάκοις κεκρυμμένοις</TextUnit>
    <TextUnit id="32" loc="33">τίθημ' ἄπαιδα καὶ πόσει μισουμένην,</TextUnit>
    <TextUnit id="33" loc="34">αὐτὴ δὲ ναίειν οἶκον ἀντ' αὐτῆς θέλω</TextUnit>
    <TextUnit id="34" loc="35">τόνδ', ἐκβαλοῦσα λέκτρα τἀκείνης βίᾳ:</TextUnit>
    <TextUnit id="35" loc="36">ἁγὼ τὸ πρῶτον οὐχ ἑκοῦς' ἐδεξάμην,</TextUnit>
    <TextUnit id="36" loc="37">νῦν δ' ἐκλέλοιπα: Ζεὺς τάδ' εἰδείη μέγας,</TextUnit>
    <TextUnit id="37" loc="38">ὡς οὐχ ἑκοῦσα τῷδ' ἐκοινώθην λέχει.</TextUnit>
    <TextUnit id="38" loc="39">ἀλλ' οὔ σφε πείθω, βούλεται δέ με κτανεῖν,</TextUnit>
    <TextUnit id="39" loc="40">πατήρ τε θυγατρὶ Μενέλεως συνδρᾷ τάδε.</TextUnit>
    <TextUnit id="40" loc="41">καὶ νῦν κατ' οἴκους ἔστ', ἀπὸ Σπάρτης μολὼν</TextUnit>
    <TextUnit id="41" loc="42">ἐπ' αὐτὸ τοῦτο: δειματουμένη δ' ἐγὼ</TextUnit>
    <TextUnit id="42" loc="43">δόμων πάροικον Θέτιδος εἰς ἀνάκτορον</TextUnit>
    <TextUnit id="43" loc="44">θάσσω τόδ' ἐλθοῦς', ἤν με κωλύσῃ θανεῖν.</TextUnit>
    <TextUnit id="44" loc="45">Πηλεύς τε γάρ νιν ἔκγονοί τε Πηλέως</TextUnit>
    <TextUnit id="45" loc="46">σέβουσιν, ἑρμήνευμα Νηρῇδος γάμων.</TextUnit>
    <TextUnit id="46" loc="47">ὃς δ' ἔστι παῖς μοι μόνος, ὑπεκπέμπω λάθρᾳ</TextUnit>
    <TextUnit id="47" loc="48">ἄλλους ἐς οἴκους, μὴ θάνῃ φοβουμένη.</TextUnit>
    <TextUnit id="48" loc="49">ὁ γὰρ φυτεύσας αὐτὸν οὔτ' ἐμοὶ πάρα</TextUnit>
    <TextUnit id="49" loc="50">προσωφελῆσαι, παιδί τ' οὐδέν ἐστ', ἀπὼν</TextUnit>
    <TextUnit id="50" loc="51">Δελφῶν κατ' αἶαν, ἔνθα Λοξίᾳ δίκην</TextUnit>
    <TextUnit id="51" loc="52">δίδωσι μανίας, ᾗ ποτ' εἰς Πυθὼ μολὼν</TextUnit>
    <TextUnit id="52" loc="53">ᾔτησε Φοῖβον πατρὸς οὗ κτείνει δίκην,</TextUnit>
    <TextUnit id="53" loc="54">εἴ πως τὰ πρόσθε σφάλματ' ἐξαιτούμενος</TextUnit>
    <TextUnit id="54" loc="55">θεὸν παράσχοιτ' εἰς τὸ λοιπὸν εὐμενῆ.</TextUnit>
    <TextUnit id="55" loc="56">δέσποιν', ἐγώ τοι τοὔνομ' οὐ φεύγω τόδε</TextUnit>
    <TextUnit id="56" loc="57">καλεῖν ς', ἐπείπερ καὶ κατ' οἶκον ἠξίουν</TextUnit>
    <TextUnit id="57" loc="58">τὸν σόν, τὸ Τροίας ἡνίκ' ᾠκοῦμεν πέδον,</TextUnit>
    <TextUnit id="58" loc="59">εὔνους δὲ καὶ σοὶ ζῶντί τ' ἦ τῷ σῷ πόσει,</TextUnit>
    <TextUnit id="59" loc="60">καὶ νῦν φέρουσά σοι νέους ἥκω λόγους,</TextUnit>
    <TextUnit id="60" loc="61">φόβῳ μέν, εἴ τις δεσποτῶν αἰσθήσεται,</TextUnit>
    <TextUnit id="61" loc="62">οἴκτῳ δὲ τῷ σῷ: δεινὰ γὰρ βουλεύεται</TextUnit>
    <TextUnit id="62" loc="63">Μενέλαος εἰς σὲ παῖς θ', ἅ σοι φυλακτέα.</TextUnit>
    <TextUnit id="63" loc="64">ὦ φιλτάτη σύνδουλε （σύνδουλος γὰρ εἶ</TextUnit>
    <TextUnit id="64" loc="65">τῇ πρόσθ' ἀνάσσῃ τῇδε, νῦν δὲ δυστυχεῖ）</TextUnit>
    <TextUnit id="65" loc="66">τί δρῶσι; ποίας μηχανὰς πλέκουσιν αὖ,</TextUnit>
    <TextUnit id="66" loc="67">κτεῖναι θέλοντες τὴν παναθλίαν ἐμέ;</TextUnit>
    <TextUnit id="67" loc="68">τὸν παῖδά σου μέλλουσιν, ὦ δύστηνε σύ,</TextUnit>
    <TextUnit id="68" loc="69">κτείνειν, ὃν ἔξω δωμάτων ὑπεξέθου.</TextUnit>
    <TextUnit id="69" loc="73">φροῦδος δ' ἐπ' αὐτὸν Μενέλεως δόμων ἄπο.</TextUnit>
    <TextUnit id="70" loc="70">οἴμοι: πέπυσται τὸν ἐμὸν ἔκθετον γόνον;</TextUnit>
    <TextUnit id="71" loc="71">πόθεν ποτ'; ὦ δύστηνος, ὡς ἀπωλόμην.</TextUnit>
    <TextUnit id="72" loc="72">οὐκ οἶδ', ἐκείνων δ' ᾐσθόμην ἐγὼ τάδε:</TextUnit>
    <TextUnit id="73" loc="74">ἀπωλόμην ἄρ'. ὦ τέκνον, κτενοῦσί σε</TextUnit>
    <TextUnit id="74" loc="75">δισσοὶ λαβόντες γῦπες: ὁ δὲ κεκλημένος</TextUnit>
    <TextUnit id="75" loc="76">πατὴρ ἔτ' ἐν Δελφοῖσι τυγχάνει μένων.</TextUnit>
    <TextUnit id="76" loc="77">δοκῶ γὰρ οὐκ ἂν ὧδέ ς' ἂν πράσσειν κακῶς</TextUnit>
    <TextUnit id="77" loc="78">κείνου παρόντος: νῦν δ' ἔρημος εἶ φίλων.</TextUnit>
    <TextUnit id="78" loc="79">οὐδ' ἀμφὶ Πηλέως ἦλθεν ὡς ἥξοι φάτις;</TextUnit>
    <TextUnit id="79" loc="80">γέρων ἐκεῖνος ὥστε ς' ὠφελεῖν παρών.</TextUnit>
    <TextUnit id="80" loc="81">καὶ μὴν ἔπεμψ' ἐπ' αὐτὸν οὐχ ἅπαξ μόνον.</TextUnit>
    <TextUnit id="81" loc="82">μῶν οὖν δοκεῖς σου φροντίσαι τιν' ἀγγέλων;</TextUnit>
    <TextUnit id="82" loc="83">πόθεν; θέλεις οὖν ἄγγελος σύ μοι μολεῖν;</TextUnit>
    <TextUnit id="83" loc="84">τί δῆτα φήσω χρόνιος οὖς' ἐκ δωμάτων;</TextUnit>
    <TextUnit id="84" loc="85">πολλὰς ἂν εὕροις μηχανάς: γυνὴ γὰρ εἶ.</TextUnit>
    <TextUnit id="85" loc="86">κίνδυνος: ̔Ερμιόνη γὰρ οὐ σμικρὸν φύλαξ.</TextUnit>
    <TextUnit id="86" loc="87">ὁρᾷς; ἀπαυδᾷς ἐν κακοῖς φίλοισι σοῖς.</TextUnit>
    <TextUnit id="87" loc="88">οὐ δῆτα: μηδὲν τοῦτ' ὀνειδίσῃς ἐμοί.</TextUnit>
    <TextUnit id="88" loc="89">ἀλλ' εἶμ', ἐπεί τοι κοὐ περίβλεπτος βίος</TextUnit>
    <TextUnit id="89" loc="90">δούλης γυναικός, ἤν τι καὶ πάθω κακόν.</TextUnit>
    <TextUnit id="90" loc="91">χώρει νυν: ἡμεῖς δ', οἷσπερ ἐγκείμεσθ' ἀεὶ</TextUnit>
    <TextUnit id="91" loc="92">θρήνοισι καὶ γόοισι καὶ δακρύμασι,</TextUnit>
    <TextUnit id="92" loc="93">πρὸς αἰθέρ' ἐκτενοῦμεν: ἐμπέφυκε γὰρ</TextUnit>
    <TextUnit id="93" loc="94">γυναιξὶ τέρψις τῶν παρεστώτων κακῶν</TextUnit>
    <TextUnit id="94" loc="95">ἀνὰ στόμ' ἀεὶ καὶ διὰ γλώσσης ἔχειν.</TextUnit>
    <TextUnit id="95" loc="96">πάρεστι δ' οὐχ ἓν ἀλλὰ πολλά μοι στένειν,</TextUnit>
    <TextUnit id="96" loc="97">πόλιν πατρῴαν τὸν θανόντα θ' ̔́Εκτορα</TextUnit>
    <TextUnit id="97" loc="98">στερρόν τε τὸν ἐμὸν δαίμον' ᾧ συνεζύγην</TextUnit>
    <TextUnit id="98" loc="99">δούλειον ἦμαρ εἰσπεσοῦς' ἀναξίως.</TextUnit>
    <TextUnit id="99" loc="100">χρὴ δ' οὔποτ' εἰπεῖν οὐδέν' ὄλβιον βροτῶν,</TextUnit>
    <TextUnit id="100" loc="101">πρὶν ἂν θανόντος τὴν τελευταίαν ἴδῃς</TextUnit>
    <TextUnit id="101" loc="102">ὅπως περάσας ἡμέραν ἥξει κάτω.</TextUnit>
    <TextUnit id="102" loc="103">̓Ιλίῳ αἰπεινᾷ Πάρις οὐ γάμον ἀλλά τιν' ἄταν</TextUnit>
    <TextUnit id="103" loc="104">ἀγάγετ' εὐναίαν εἰς θαλάμους ̔Ελέναν.</TextUnit>
    <TextUnit id="104" loc="105">ἇς ἕνεκ', ὦ Τροία, δορὶ καὶ πυρὶ δηιάλωτον</TextUnit>
    <TextUnit id="105" loc="106">εἷλέ ς' ὁ χιλιόναυς ̔Ελλάδος ὀξὺς ̓́Αρης</TextUnit>
    <TextUnit id="106" loc="107">καὶ τὸν ἐμὸν μελέας πόσιν ̔́Εκτορα, τὸν περὶ τείχη</TextUnit>
    <TextUnit id="107" loc="108">εἵλκυσε διφρεύων παῖς ἁλίας Θέτιδος:</TextUnit>
    <TextUnit id="108" loc="109">αὐτὰ δ' ἐκ θαλάμων ἀγόμαν ἐπὶ θῖνα θαλάσσας,</TextUnit>
    <TextUnit id="109" loc="110">δουλοσύναν στυγερὰν ἀμφιβαλοῦσα κάρᾳ.</TextUnit>
    <TextUnit id="110" loc="111">πολλὰ δὲ δάκρυά μοι κατέβα χροός, ἁνίκ' ἔλειπον</TextUnit>
    <TextUnit id="111" loc="112">ἄστυ τε καὶ θαλάμους καὶ πόσιν ἐν κονίαις.</TextUnit>
    <TextUnit id="112" loc="113">ὤμοι ἐγὼ μελέα, τί μ' ἐχρῆν ἔτι φέγγος ὁρᾶσθαι</TextUnit>
    <TextUnit id="113" loc="114">̔Ερμιόνας δούλαν; ἇς ὕπο τειρομένα</TextUnit>
    <TextUnit id="114" loc="115">πρὸς τόδ' ἄγαλμα θεᾶς ἱκέτις περὶ χεῖρε βαλοῦσα</TextUnit>
    <TextUnit id="115" loc="116">τάκομαι ὡς πετρίνα πιδακόεσσα λιβάς.</TextUnit>
    <TextUnit id="116" loc="117">ὦ γύναι, ἃ Θέτιδος δάπεδον καὶ ἀνάκτορα θάσσεις</TextUnit>
    <TextUnit id="117" loc="118">δαρὸν οὐδὲ λείπεις,</TextUnit>
    <TextUnit id="118" loc="119">Φθιὰς ὅμως ἔμολον ποτὶ σὰν ̓Ασιήτιδα γένναν,</TextUnit>
    <TextUnit id="119" loc="120">εἴ τί σοι δυναίμαν</TextUnit>
    <TextUnit id="120" loc="121">ἄκος τῶν δυσλύτων πόνων τεμεῖν,</TextUnit>
    <TextUnit id="121" loc="122">οἳ σὲ καὶ ̔Ερμιόναν ἔριδι στυγερᾷ συνέκλῃσαν,</TextUnit>
    <TextUnit id="122" loc="123">τλᾶμον, ἀμφὶ λέκτρων</TextUnit>
    <TextUnit id="123" loc="124">διδύμων, ἐπίκοινον ἔχουσαν</TextUnit>
    <TextUnit id="124" loc="125">ἄνδρα, παῖδ' ̓Αχιλλέως.</TextUnit>
    <TextUnit id="125" loc="126">γνῶθι τύχαν, λόγισαι τὸ παρὸν κακὸν εἰς ὅπερ ἥκεις.</TextUnit>
    <TextUnit id="126" loc="127">δεσπόταις ἁμιλλᾷ</TextUnit>
    <TextUnit id="127" loc="128">̓Ιλιὰς οὖσα κόρα Λακεδαίμονος ἐγγενέτῃσιν;</TextUnit>
    <TextUnit id="128" loc="129">λεῖπε δεξίμηλον</TextUnit>
    <TextUnit id="129" loc="130">δόμον τᾶς ποντίας θεοῦ. τί σοι</TextUnit>
    <TextUnit id="130" loc="131">καιρὸς ἀτυζομένᾳ δέμας αἰκέλιον καταλείβειν</TextUnit>
    <TextUnit id="131" loc="132">δεσποτᾶν ἀνάγκαις;</TextUnit>
    <TextUnit id="132" loc="133">τὸ κρατοῦν δέ ς' ἔπεισι. τί μόχθον</TextUnit>
    <TextUnit id="133" loc="134">οὐδὲν οὖσα μοχθεῖς;</TextUnit>
    <TextUnit id="134" loc="135">ἀλλ' ἴθι λεῖπε θεᾶς Νηρηίδος ἀγλαὸν ἕδραν,</TextUnit>
    <TextUnit id="135" loc="136">γνῶθι δ' οὖς' ἐπὶ ξένας</TextUnit>
    <TextUnit id="136" loc="137">δμωὶς ἐπ' ἀλλοτρίας</TextUnit>
    <TextUnit id="137" loc="138">πόλεος, ἔνθ' οὐ φίλων τιν' εἰσορᾷς</TextUnit>
    <TextUnit id="138" loc="139">σῶν, ὦ δυστυχεστάτα,</TextUnit>
    <TextUnit id="139" loc="140">&amp;λτ;ὦ&amp;γτ; παντάλαινα νύμφα.</TextUnit>
    <TextUnit id="140" loc="141">οἰκτροτάτα γὰρ ἔμοιγ' ἔμολες, γύναι ̓Ιλιάς, οἴκους</TextUnit>
    <TextUnit id="141" loc="142">δεσποτᾶν ἐμῶν: φόβῳ δ'</TextUnit>
    <TextUnit id="142" loc="143">ἡσυχίαν ἄγομεν</TextUnit>
    <TextUnit id="143" loc="144">（τὸ δὲ σὸν οἴκτῳ φέρουσα τυγχάνω）</TextUnit>
    <TextUnit id="144" loc="145">μὴ παῖς τᾶς Διὸς κόρας</TextUnit>
    <TextUnit id="145" loc="146">σοί μ' εὖ φρονοῦσαν εἰδῇ.</TextUnit>
    <TextUnit id="146" loc="147">κόσμον μὲν ἀμφὶ κρατὶ χρυσέας χλιδῆς</TextUnit>
    <TextUnit id="147" loc="148">στολμόν τε χρωτὸς τόνδε ποικίλων πέπλων</TextUnit>
    <TextUnit id="148" loc="149">οὐ τῶν ̓Αχιλλέως οὐδὲ Πηλέως ἄπο</TextUnit>
    <TextUnit id="149" loc="150">δόμων ἀπαρχὰς δεῦρ' ἔχους' ἀφικόμην,</TextUnit>
    <TextUnit id="150" loc="151">ἀλλ' ἐκ Λακαίνης Σπαρτιάτιδος χθονὸς</TextUnit>
    <TextUnit id="151" loc="152">Μενέλαος ἡμῖν ταῦτα δωρεῖται πατὴρ</TextUnit>
    <TextUnit id="152" loc="153">πολλοῖς σὺν ἕδνοις, ὥστ' ἐλευθεροστομεῖν.</TextUnit>
    <TextUnit id="153" loc="154">[ὑμᾶς μὲν οὖν τοῖσδ' ἀνταμείβομαι λόγοις.]</TextUnit>
    <TextUnit id="154" loc="155">σὺ δ' οὖσα δούλη καὶ δορίκτητος γυνὴ</TextUnit>
    <TextUnit id="155" loc="156">δόμους κατασχεῖν ἐκβαλοῦς' ἡμᾶς θέλεις</TextUnit>
    <TextUnit id="156" loc="157">τούσδε, στυγοῦμαι δ' ἀνδρὶ φαρμάκοισι σοῖς,</TextUnit>
    <TextUnit id="157" loc="158">νηδὺς δ' ἀκύμων διὰ σέ μοι διόλλυται:</TextUnit>
    <TextUnit id="158" loc="159">δεινὴ γὰρ ἠπειρῶτις εἰς τὰ τοιάδε</TextUnit>
    <TextUnit id="159" loc="160">ψυχὴ γυναικῶν: ὧν ἐπισχήσω ς' ἐγώ,</TextUnit>
    <TextUnit id="160" loc="161">κοὐδέν ς' ὀνήσει δῶμα Νηρῇδος τόδε,</TextUnit>
    <TextUnit id="161" loc="162">οὐ βωμὸς οὐδὲ ναός, ἀλλὰ κατθανῇ.</TextUnit>
    <TextUnit id="162" loc="163">ἢν δ' οὖν βροτῶν τίς ς' ἢ θεῶν σῷσαι θέλῃ,</TextUnit>
    <TextUnit id="163" loc="164">δεῖ ς' ἀντὶ τῶν πρὶν ὀλβίων φρονημάτων</TextUnit>
    <TextUnit id="164" loc="165">πτῆξαι ταπεινὴν προσπεσεῖν τ' ἐμὸν γόνυ,</TextUnit>
    <TextUnit id="165" loc="166">σαίρειν τε δῶμα τοὐμὸν ἐκ χρυσηλάτων</TextUnit>
    <TextUnit id="166" loc="167">τευχέων χερὶ σπείρουσαν ̓Αχελῴου δρόσον,</TextUnit>
    <TextUnit id="167" loc="168">γνῶναί θ' ἵν' εἶ γῆς. οὐ γάρ ἐσθ' ̔́Εκτωρ τάδε,</TextUnit>
    <TextUnit id="168" loc="169">οὐ Πρίαμος οὐδὲ χρυσός, ἀλλ' ̔Ελλὰς πόλις.</TextUnit>
    <TextUnit id="169" loc="170">εἰς τοῦτο δ' ἥκεις ἀμαθίας, δύστηνε σύ,</TextUnit>
    <TextUnit id="170" loc="171">ἣ παιδὶ πατρός, ὃς σὸν ὤλεσεν πόσιν,</TextUnit>
    <TextUnit id="171" loc="172">τολμᾷς ξυνεύδειν καὶ τέκν' αὐθεντῶν πάρα</TextUnit>
    <TextUnit id="172" loc="173">τίκτειν. τοιοῦτον πᾶν τὸ βάρβαρον γένος:</TextUnit>
    <TextUnit id="173" loc="174">πατήρ τε θυγατρὶ παῖς τε μητρὶ μείγνυται</TextUnit>
    <TextUnit id="174" loc="175">κόρη τ' ἀδελφῷ, διὰ φόνου δ' οἱ φίλτατοι</TextUnit>
    <TextUnit id="175" loc="176">χωροῦσι, καὶ τῶνδ' οὐδὲν ἐξείργει νόμος.</TextUnit>
    <TextUnit id="176" loc="177">ἃ μὴ παρ' ἡμᾶς εἴσφερ': οὐδὲ γὰρ καλὸν</TextUnit>
    <TextUnit id="177" loc="178">δυοῖν γυναικοῖν ἄνδρ' ἕν' ἡνίας ἔχειν,</TextUnit>
    <TextUnit id="178" loc="179">ἀλλ' εἰς μίαν βλέποντες εὐναίαν Κύπριν</TextUnit>
    <TextUnit id="179" loc="180">στέργουσιν, ὅστις μὴ κακῶς οἰκεῖν θέλει.</TextUnit>
    <TextUnit id="180" loc="181">ἐπίφθονόν τοι χρῆμα θηλείας φρενὸς</TextUnit>
    <TextUnit id="181" loc="182">καὶ ξυγγάμοισι δυσμενὲς μάλιστ' ἀεί.</TextUnit>
    <TextUnit id="182" loc="183">φεῦ φεῦ:</TextUnit>
    <TextUnit id="183" loc="184">κακόν γε θνητοῖς τὸ νέον ἔν τε τῷ νέῳ</TextUnit>
    <TextUnit id="184" loc="185">τὸ μὴ δίκαιον ὅστις ἀνθρώπων ἔχει.</TextUnit>
    <TextUnit id="185" loc="186">ἐγὼ δὲ ταρβῶ μὴ τὸ δουλεύειν μέ σοι</TextUnit>
    <TextUnit id="186" loc="187">λόγων ἀπώσῃ πόλλ' ἔχουσαν ἔνδικα,</TextUnit>
    <TextUnit id="187" loc="188">ἢν δ' αὖ κρατήσω, μὴ 'πὶ τῷδ' ὄφλω βλάβην:</TextUnit>
    <TextUnit id="188" loc="189">οἱ γὰρ πνέοντες μεγάλα τοὺς κρείσσους λόγους</TextUnit>
    <TextUnit id="189" loc="190">πικρῶς φέρουσι τῶν ἐλασσόνων ὕπο:</TextUnit>
    <TextUnit id="190" loc="191">ὅμως δ' ἐμαυτὴν οὐ προδοῦς' ἁλώσομαι.</TextUnit>
    <TextUnit id="191" loc="192">εἴπ', ὦ νεᾶνι, τῷ ς' ἐχεγγύῳ λόγῳ</TextUnit>
    <TextUnit id="192" loc="193">πεισθεῖς' ἀπωθῶ γνησίων νυμφευμάτων;</TextUnit>
    <TextUnit id="193" loc="194">[ὡς ἡ Λάκαινα τῶν Φρυγῶν μείων πόλις,</TextUnit>
    <TextUnit id="194" loc="195">τύχῃ θ' ὑπερθεῖ, κἄμ' ἐλευθέραν ὁρᾷς;]</TextUnit>
    <TextUnit id="195" loc="199">πότερον ἵν' αὐτὴ παῖδας ἀντὶ σοῦ τέκω</TextUnit>
    <TextUnit id="196" loc="200">δούλους ἐμαυτῇ τ' ἀθλίαν ἐφολκίδα;</TextUnit>
    <TextUnit id="197" loc="196">ἢ τῷ νέῳ τε καὶ σφριγῶντι σώματι</TextUnit>
    <TextUnit id="198" loc="197">πόλεως τε μεγέθει καὶ φίλοις ἐπηρμένη</TextUnit>
    <TextUnit id="199" loc="198">οἶκον κατασχεῖν τὸν σὸν ἀντὶ σοῦ θέλω;</TextUnit>
    <TextUnit id="200" loc="201">ἢ τοὺς ἐμούς τις παῖδας ἐξανέξεται</TextUnit>
    <TextUnit id="201" loc="202">Φθίας τυράννους ὄντας, ἢν σὺ μὴ τέκῃς;</TextUnit>
    <TextUnit id="202" loc="203">φιλοῦσι γάρ μ' ̔́Ελληνες ̔́Εκτορός τ' ἄπο</TextUnit>
    <TextUnit id="203" loc="203a">&amp;λτ;Πάριδός τε, κείνων τοῦ τ' ἐμοῦ κηδεύματος,&amp;γτ;</TextUnit>
    <TextUnit id="204" loc="204">αὐτή τ' ἀμαυρὰ κοὐ τύραννος ἦ Φρυγῶν;</TextUnit>
    <TextUnit id="205" loc="205">οὐκ ἐξ ἐμῶν σε φαρμάκων στυγεῖ πόσις,</TextUnit>
    <TextUnit id="206" loc="206">ἀλλ' εἰ ξυνεῖναι μὴ 'πιτηδεία κυρεῖς.</TextUnit>
    <TextUnit id="207" loc="207">φίλτρον δὲ καὶ τόδ': οὐ τὸ κάλλος, ὦ γύναι,</TextUnit>
    <TextUnit id="208" loc="208">ἀλλ' ἁρεταὶ τέρπουσι τοὺς ξυνευνέτας.</TextUnit>
    <TextUnit id="209" loc="209">σὺ δ' ἤν τι κνισθῇς, ἡ Λάκαινα μὲν πόλις</TextUnit>
    <TextUnit id="210" loc="210">μέγ' ἐστί, τὴν δὲ Σκῦρον οὐδαμοῦ τίθης:</TextUnit>
    <TextUnit id="211" loc="211">πλουτεῖς δ' ἐν οὐ πλουτοῦσι: Μενέλεως δέ σοι</TextUnit>
    <TextUnit id="212" loc="212">μείζων ̓Αχιλλέως. ταῦτά τοί ς' ἔχθει πόσις.</TextUnit>
    <TextUnit id="213" loc="213">χρὴ γὰρ γυναῖκα, κἂν κακῷ πόσει δοθῇ,</TextUnit>
    <TextUnit id="214" loc="214">στέργειν, ἅμιλλάν τ' οὐκ ἔχειν φρονήματος.</TextUnit>
    <TextUnit id="215" loc="215">εἰ δ' ἀμφὶ Θρῄκην τὴν χιόνι κατάρρυτον</TextUnit>
    <TextUnit id="216" loc="216">τύραννον ἔσχες ἄνδρ', ἵν' ἐν μέρει λέχος</TextUnit>
    <TextUnit id="217" loc="217">δίδωσι πολλαῖς εἷς ἀνὴρ κοινούμενος,</TextUnit>
    <TextUnit id="218" loc="218">ἔκτεινας ἂν τάσδ'; εἶτ' ἀπληστίαν λέχους</TextUnit>
    <TextUnit id="219" loc="219">πάσαις γυναιξὶ προστιθεῖς' ἂν ηὑρέθης.</TextUnit>
    <TextUnit id="220" loc="220">αἰσχρόν γε: καίτοι χείρον' ἀρσένων νόσον</TextUnit>
    <TextUnit id="221" loc="221">ταύτην νοσοῦμεν, ἀλλὰ προστῶμεν καλῶς.</TextUnit>
    <TextUnit id="222" loc="222">ὦ φίλταθ' ̔́Εκτορ, ἀλλ' ἐγὼ τὴν σὴν χάριν</TextUnit>
    <TextUnit id="223" loc="223">σοὶ καὶ ξυνήρων, εἴ τί σε σφάλλοι Κύπρις,</TextUnit>
    <TextUnit id="224" loc="224">καὶ μαστὸν ἤδη πολλάκις νόθοισι σοῖς</TextUnit>
    <TextUnit id="225" loc="225">ἐπέσχον, ἵνα σοι μηδὲν ἐνδοίην πικρόν.</TextUnit>
    <TextUnit id="226" loc="226">καὶ ταῦτα δρῶσα τῇ ἀρετῇ προσηγόμην</TextUnit>
    <TextUnit id="227" loc="227">πόσιν: σὺ δ' οὐδὲ ῥανίδ' ὑπαιθρίας δρόσου</TextUnit>
    <TextUnit id="228" loc="228">τῷ σῷ προσίζειν ἀνδρὶ δειμαίνους' ἐᾷς.</TextUnit>
    <TextUnit id="229" loc="229">μὴ τὴν τεκοῦσαν τῇ φιλανδρίᾳ, γύναι,</TextUnit>
    <TextUnit id="230" loc="230">ζήτει παρελθεῖν: τῶν κακῶν γὰρ μητέρων</TextUnit>
    <TextUnit id="231" loc="231">φεύγειν τρόπους χρὴ τέκν', ὅσοις ἔνεστι νοῦς.</TextUnit>
    <TextUnit id="232" loc="232">δέσποιν', ὅσον σοι ῥᾳδίως παρίσταται,</TextUnit>
    <TextUnit id="233" loc="233">τοσόνδε πείθου τῇδε συμβῆναι λόγοις.</TextUnit>
    <TextUnit id="234" loc="234">τί σεμνομυθεῖς κἀς ἀγῶν' ἔρχῃ λόγων,</TextUnit>
    <TextUnit id="235" loc="235">ὡς δὴ σὺ σώφρων, τἀμὰ δ' οὐχὶ σώφρονα;</TextUnit>
    <TextUnit id="236" loc="236">οὔκουν ἐφ' οἷς γε νῦν καθέστηκας λόγοις;</TextUnit>
    <TextUnit id="237" loc="237">ὁ νοῦς ὁ σός μοι μὴ ξυνοικοίη, γύναι.</TextUnit>
    <TextUnit id="238" loc="238">νέα πέφυκας καὶ λέγεις αἰσχρῶν πέρι.</TextUnit>
    <TextUnit id="239" loc="239">σὺ δ' οὐ λέγεις γε, δρᾷς δέ μ' εἰς ὅσον δύνᾳ.</TextUnit>
    <TextUnit id="240" loc="240">οὐκ αὖ σιωπῇ Κύπριδος ἀλγήσεις πέρι;</TextUnit>
    <TextUnit id="241" loc="241">τί δ'; οὐ γυναιξὶ ταῦτα πρῶτα πανταχοῦ;</TextUnit>
    <TextUnit id="242" loc="241a">&amp;λτ; &amp;γτ;</TextUnit>
    <TextUnit id="243" loc="241b">&amp;λτ; &amp;γτ;</TextUnit>
    <TextUnit id="244" loc="242">καλῶς γε χρωμέναισιν: εἰ δὲ μή, οὐ καλά.</TextUnit>
    <TextUnit id="245" loc="243">οὐ βαρβάρων νόμοισιν οἰκοῦμεν πόλιν.</TextUnit>
    <TextUnit id="246" loc="244">κἀκεῖ τά γ' αἰσχρὰ κἀνθάδ' αἰσχύνην ἔχει.</TextUnit>
    <TextUnit id="247" loc="245">σοφὴ σοφὴ σύ: κατθανεῖν δ' ὅμως σε δεῖ.</TextUnit>
    <TextUnit id="248" loc="246">ὁρᾷς ἄγαλμα Θέτιδος εἰς ς' ἀποβλέπον;</TextUnit>
    <TextUnit id="249" loc="247">μισοῦν γε πατρίδα σὴν ̓Αχιλλέως φόνῳ.</TextUnit>
    <TextUnit id="250" loc="248">̔Ελένη νιν ὤλες', οὐκ ἐγώ, μήτηρ γε σή.</TextUnit>
    <TextUnit id="251" loc="249">ἦ καὶ πρόσω γὰρ τῶν ἐμῶν ψαύσεις κακῶν;</TextUnit>
    <TextUnit id="252" loc="250">ἰδοὺ σιωπῶ κἀπιλάζυμαι στόμα.</TextUnit>
    <TextUnit id="253" loc="251">ἐκεῖνο λέξον, οὗπερ εἵνεκ' ἐστάλην.</TextUnit>
    <TextUnit id="254" loc="252">λέγω ς' ἐγὼ νοῦν οὐκ ἔχειν ὅσον σε δεῖ.</TextUnit>
    <TextUnit id="255" loc="253">λείψεις τόδ' ἁγνὸν τέμενος ἐναλίας θεοῦ;</TextUnit>
    <TextUnit id="256" loc="254">εἰ μὴ θανοῦμαί γ': εἰ δὲ μή, οὐ λείψω ποτέ.</TextUnit>
    <TextUnit id="257" loc="255">ὡς τοῦτ' ἄραρε, κοὐ μενῶ πόσιν μολεῖν.</TextUnit>
    <TextUnit id="258" loc="256">ἀλλ' οὐδ' ἐγὼ μὴν πρόσθεν ἐκδώσω μέ σοι.</TextUnit>
    <TextUnit id="259" loc="257">πῦρ σοι προσοίσω, κοὐ τὸ σὸν προσκέψομαι.</TextUnit>
    <TextUnit id="260" loc="258">σὺ δ' οὖν κάταιθε: θεοὶ γὰρ εἴσονται τάδε.</TextUnit>
    <TextUnit id="261" loc="259">καὶ χρωτὶ δεινῶν τραυμάτων ἀλγηδόνας.</TextUnit>
    <TextUnit id="262" loc="260">σφάζ', αἱμάτου θεᾶς βωμόν, ἣ μέτεισί σε.</TextUnit>
    <TextUnit id="263" loc="261">ὦ βάρβαρον σὺ θρέμμα καὶ σκληρὸν θράσος,</TextUnit>
    <TextUnit id="264" loc="262">ἐγκαρτερεῖς δὴ θάνατον; ἀλλ' ἐγώ ς' ἕδρας</TextUnit>
    <TextUnit id="265" loc="263">ἐκ τῆσδ' ἑκοῦσαν ἐξαναστήσω τάχα:</TextUnit>
    <TextUnit id="266" loc="264">τοιόνδ' ἔχω σου δέλεαρ. ἀλλὰ γὰρ λόγους</TextUnit>
    <TextUnit id="267" loc="265">κρύψω, τὸ δ' ἔργον αὐτὸ σημανεῖ τάχα.</TextUnit>
    <TextUnit id="268" loc="266">κάθης' ἑδραία: καὶ γὰρ εἰ πέριξ ς' ἔχοι</TextUnit>
    <TextUnit id="269" loc="267">τηκτὸς μόλυβδος, ἐξαναστήσω ς' ἐγὼ</TextUnit>
    <TextUnit id="270" loc="268">πρὶν ᾧ πέποιθας παῖδ' ̓Αχιλλέως μολεῖν.</TextUnit>
    <TextUnit id="271" loc="269">πέποιθα. δεινὸν δ' ἑρπετῶν μὲν ἀγρίων</TextUnit>
    <TextUnit id="272" loc="270">ἄκη βροτοῖσι θεῶν καταστῆσαί τινα:</TextUnit>
    <TextUnit id="273" loc="271">ὃ δ' ἔστ' ἐχίδνης καὶ πυρὸς περαιτέρω</TextUnit>
    <TextUnit id="274" loc="272">οὐδεὶς γυναικὸς φάρμακ' ἐξηύρηκέ πω</TextUnit>
    <TextUnit id="275" loc="273">[κακῆς: τοσοῦτόν ἐσμεν ἀνθρώποις κακόν].</TextUnit>
    <TextUnit id="276" loc="274">̓͂Η μεγάλων ἀχέων ἄρ' ὑπῆρξεν, ὅτ' ̓Ιδαίαν</TextUnit>
    <TextUnit id="277" loc="275">ἐς νάπαν ἦλθ' ὁ Μαί-</TextUnit>
    <TextUnit id="278" loc="276">ας τε καὶ Διὸς τόκος,</TextUnit>
    <TextUnit id="279" loc="277">τρίπωλον ἅρμα δαιμόνων</TextUnit>
    <TextUnit id="280" loc="278">ἄγων τὸ καλλιζυγές,</TextUnit>
    <TextUnit id="281" loc="279">ἔριδι στυγερᾷ κεκορυθμένον εὐμορφίας</TextUnit>
    <TextUnit id="282" loc="280">σταθμοὺς ἔπι βούτας,</TextUnit>
    <TextUnit id="283" loc="281">βοτῆρά τ' ἀμφὶ μονότροπον νεανίαν</TextUnit>
    <TextUnit id="284" loc="282">ἔρημόν θ' ἑστιοῦχον αὐλάν.</TextUnit>
    <TextUnit id="285" loc="283">ταὶ δ' ἐπεὶ ὑλόκομον νάπος ἤλυθον οὐρειᾶν</TextUnit>
    <TextUnit id="286" loc="285">πιδάκων νίψαν αἰ-</TextUnit>
    <TextUnit id="287" loc="286">γλᾶντα σώματα ῥοαῖς,</TextUnit>
    <TextUnit id="288" loc="287">ἔβαν δὲ Πριαμίδαν ὑπερ-</TextUnit>
    <TextUnit id="289" loc="288">βολαῖς λόγων δυσφρόνων</TextUnit>
    <TextUnit id="290" loc="289">παραβαλλόμεναι, δολίοις δ' ἕλε Κύπρις λόγοις,</TextUnit>
    <TextUnit id="291" loc="290">τερπνοῖς μὲν ἀκοῦσαι,</TextUnit>
    <TextUnit id="292" loc="291">πικρὰν δὲ σύγχυσιν βίου Φρυγῶν πόλει</TextUnit>
    <TextUnit id="293" loc="292">ταλαίνᾳ περγάμοις τε Τροίας.</TextUnit>
    <TextUnit id="294" loc="293">ἀλλ' εἴθ' ὑπὲρ κεφαλὰν ἔβαλεν κακὸν</TextUnit>
    <TextUnit id="295" loc="294">ἁ τεκοῦσά νιν μόρον</TextUnit>
    <TextUnit id="296" loc="295">πρὶν ̓Ιδαῖον κατοικίσαι λέπας,</TextUnit>
    <TextUnit id="297" loc="296">ὅτε νιν παρὰ θεσπεσίῳ δάφνᾳ</TextUnit>
    <TextUnit id="298" loc="297">βόασε Κασάνδρα κτανεῖν,</TextUnit>
    <TextUnit id="299" loc="298">μεγάλαν Πριάμου πόλεως λώβαν.</TextUnit>
    <TextUnit id="300" loc="299">τίν' οὐκ ἐπῆλθε, ποῖον οὐκ ἐλίσσετο</TextUnit>
    <TextUnit id="301" loc="300">δαμογερόντων βρέφος φονεύειν;</TextUnit>
    <TextUnit id="302" loc="301">οὔτ' ἂν ἐπ' ̓Ιλιάσι ζυγὸν ἤλυθε</TextUnit>
    <TextUnit id="303" loc="302">δούλιον, σύ τ' ἂν γύναι,</TextUnit>
    <TextUnit id="304" loc="303">τυράννων ἔσχες ἂν δόμων ἕδρας:</TextUnit>
    <TextUnit id="305" loc="304">παρέλυσε δ' ἂν ̔Ελλάδος ἀλγεινοὺς</TextUnit>
    <TextUnit id="306" loc="305">οὓς ἀμφὶ Τρωίαν πόνους</TextUnit>
    <TextUnit id="307" loc="306">δεκέτεις ἀλάληντο νέοι λόγχαις.</TextUnit>
    <TextUnit id="308" loc="307">λέχη τ' ἔρημ' ἂν οὔποτ' ἐξελείπετο,</TextUnit>
    <TextUnit id="309" loc="308">καὶ τεκέων ὀρφανοὶ γέροντες.</TextUnit>
    <TextUnit id="310" loc="309">ἥκω λαβὼν σὸν παῖδ', ὃν εἰς ἄλλους δόμους</TextUnit>
    <TextUnit id="311" loc="310">λάθρᾳ θυγατρὸς τῆς ἐμῆς ὑπεξέθου.</TextUnit>
    <TextUnit id="312" loc="311">σὲ μὲν γὰρ ηὔχεις θεᾶς βρέτας σῴσειν τόδε,</TextUnit>
    <TextUnit id="313" loc="312">τοῦτον δὲ τοὺς κρύψαντας: ἀλλ' ἐφηυρέθης</TextUnit>
    <TextUnit id="314" loc="313">ἧσσον φρονοῦσα τοῦδε Μενέλεω, γύναι.</TextUnit>
    <TextUnit id="315" loc="314">κεἰ μὴ τόδ' ἐκλιποῦς' ἐρημώσεις πέδον,</TextUnit>
    <TextUnit id="316" loc="315">ὅδ' ἀντὶ τοῦ σοῦ σώματος σφαγήσεται.</TextUnit>
    <TextUnit id="317" loc="316">ταῦτ' οὖν λογίζου, πότερα κατθανεῖν θέλεις</TextUnit>
    <TextUnit id="318" loc="317">ἢ τόνδ' ὀλέσθαι σῆς ἁμαρτίας ὕπερ,</TextUnit>
    <TextUnit id="319" loc="318">ἣν εἰς ἔμ' εἴς τε παῖδ' ἐμὴν ἁμαρτάνεις.</TextUnit>
    <TextUnit id="320" loc="319">ὦ δόξα δόξα, μυρίοισι δὴ βροτῶν</TextUnit>
    <TextUnit id="321" loc="320">οὐδὲν γεγῶσι βίοτον ὤγκωσας μέγαν.</TextUnit>
    <TextUnit id="322" loc="321">[εὔκλεια δ' οἷς μὲν ἔστ' ἀληθείας ὕπο,</TextUnit>
    <TextUnit id="323" loc="322">εὐδαιμονίζω: τοὺς δ' ὑπὸ ψευδῶν, ἔχειν</TextUnit>
    <TextUnit id="324" loc="323">οὐκ ἀξιώσω, πλὴν τύχῃ φρονεῖν δοκεῖν.]</TextUnit>
    <TextUnit id="325" loc="324">σὺ δὴ στρατηγῶν λογάσιν ̔Ελλήνων ποτὲ</TextUnit>
    <TextUnit id="326" loc="325">Τροίαν ἀφείλου Πρίαμον, ὧδε φαῦλος ὤν;</TextUnit>
    <TextUnit id="327" loc="326">ὅστις θυγατρὸς ἀντίπαιδος ἐκ λόγων</TextUnit>
    <TextUnit id="328" loc="327">τοσόνδ' ἔπνευσας, καὶ γυναικὶ δυστυχεῖ</TextUnit>
    <TextUnit id="329" loc="328">δούλῃ κατέστης εἰς ἀγῶν'; οὐκ ἀξιῶ</TextUnit>
    <TextUnit id="330" loc="329">οὔτ' οὖν σὲ Τροίας οὔτε σοῦ Τροίαν ἔτι.</TextUnit>
    <TextUnit id="331" loc="330">[ἔξωθέν εἰσιν οἱ δοκοῦντες εὖ φρονεῖν</TextUnit>
    <TextUnit id="332" loc="331">λαμπροί, τὰ δ' ἔνδον πᾶσιν ἀνθρώποις ἴσοι,</TextUnit>
    <TextUnit id="333" loc="332">πλὴν εἴ τι πλούτῳ: τοῦτο δ' ἰσχύει μέγα.</TextUnit>
    <TextUnit id="334" loc="333">Μενέλαε, φέρε δὴ διαπεράνωμεν λόγους:</TextUnit>
    <TextUnit id="335" loc="334">τέθνηκα τῇ σῇ θυγατρὶ καί μ' ἀπώλεσε:</TextUnit>
    <TextUnit id="336" loc="335">μιαιφόνον μὲν οὐκέτ' ἂν φύγοι μύσος.</TextUnit>
    <TextUnit id="337" loc="336">ἐν τοῖς δὲ πολλοῖς καὶ σὺ τόνδ' ἀγωνιῇ</TextUnit>
    <TextUnit id="338" loc="337">φόνον: τὸ συνδρῶν γάρ ς' ἀναγκάσει χερός.</TextUnit>
    <TextUnit id="339" loc="338">ἢν δ' οὖν ἐγὼ μὲν μὴ θανεῖν ὑπεκδράμω,</TextUnit>
    <TextUnit id="340" loc="339">τὸν παῖδά μου κτενεῖτε; κᾆτα πῶς πατὴρ</TextUnit>
    <TextUnit id="341" loc="340">τέκνου θανόντος ῥᾳδίως ἀνέξεται;</TextUnit>
    <TextUnit id="342" loc="341">οὐχ ὧδ' ἄνανδρον αὐτὸν ἡ Τροία καλεῖ:</TextUnit>
    <TextUnit id="343" loc="342">ἀλλ' εἶσιν οἷ χρή, Πηλέως γὰρ ἄξια</TextUnit>
    <TextUnit id="344" loc="343">πατρός τ' ̓Αχιλλέως ἔργα δρῶν φανήσεται</TextUnit>
    <TextUnit id="345" loc="344">ὤσει δὲ σὴν παῖδ' ἐκ δόμων: σὺ δ' ἐκδιδοὺς</TextUnit>
    <TextUnit id="346" loc="345">ἄλλῳ τί λέξεις; πότερον ὡς κακὸν πόσιν</TextUnit>
    <TextUnit id="347" loc="346">φεύγει τὸ ταύτης σῶφρον; ἀλλ' οὐ πείσεται.</TextUnit>
    <TextUnit id="348" loc="347">γαμεῖ δὲ τίς νιν; ἤ σφ' ἄνανδρον ἐν δόμοις</TextUnit>
    <TextUnit id="349" loc="348">χήραν καθέξεις πολιόν; ὦ τλήμων ἀνήρ,</TextUnit>
    <TextUnit id="350" loc="349">κακῶν τοσούτων οὐχ ὁρᾷς ἐπιρροάς;</TextUnit>
    <TextUnit id="351" loc="350">πόσας ἂν εὐνὰς θυγατέρ' ἠδικημένην</TextUnit>
    <TextUnit id="352" loc="351">βούλοι' ἂν εὑρεῖν ἢ παθεῖν ἁγὼ λέγω;]</TextUnit>
    <TextUnit id="353" loc="352">οὐ χρὴ 'πὶ μικροῖς μεγάλα πορσύνειν κακὰ</TextUnit>
    <TextUnit id="354" loc="353">οὐδ', εἰ γυναῖκές ἐσμεν ἀτηρὸν κακόν,</TextUnit>
    <TextUnit id="355" loc="354">ἄνδρας γυναιξὶν ἐξομοιοῦσθαι φύσιν.</TextUnit>
    <TextUnit id="356" loc="355">ἡμεῖς γὰρ εἰ σὴν παῖδα φαρμακεύομεν</TextUnit>
    <TextUnit id="357" loc="356">καὶ νηδὺν ἐξαμβλοῦμεν, ὡς αὕτη λέγει,</TextUnit>
    <TextUnit id="358" loc="357">— κόντες οὐκ ἄκοντες, οὐδὲ βώμιοι</TextUnit>
    <TextUnit id="359" loc="358">πίτνοντες, αὐτοὶ τὴν δίκην ὑφέξομεν</TextUnit>
    <TextUnit id="360" loc="359">ἐν σοῖσι γαμβροῖς, οἷσιν οὐκ ἐλάσσονα</TextUnit>
    <TextUnit id="361" loc="360">βλάβην ὀφείλω προστιθεῖς' ἀπαιδίαν.</TextUnit>
    <TextUnit id="362" loc="361">ἡμεῖς μὲν οὖν τοιοίδε: τῆς δὲ σῆς φρενὸς</TextUnit>
    <TextUnit id="363" loc="362">ἕν σου δέδοικα: διὰ γυναικείαν ἔριν</TextUnit>
    <TextUnit id="364" loc="363">καὶ τὴν τάλαιναν ὤλεσας Φρυγῶν πόλιν.</TextUnit>
    <TextUnit id="365" loc="364">ἄγαν ἔλεξας ὡς γυνὴ πρὸς ἄρσενας,</TextUnit>
    <TextUnit id="366" loc="365">&amp;λτ;τὸ δ' ὀξύθυμον τὴν διάγνωσιν κρατεῖ&amp;γτ;</TextUnit>
    <TextUnit id="367" loc="365">καί σου τὸ σῶφρον ἐξετόξευσεν φρενός.</TextUnit>
    <TextUnit id="368" loc="366">γύναι, τάδ' ἐστὶ σμικρὰ καὶ μοναρχίας</TextUnit>
    <TextUnit id="369" loc="367">οὐκ ἄξι', ὡς φῄς, τῆς ἐμῆς οὐδ' ̔Ελλάδος.</TextUnit>
    <TextUnit id="370" loc="368">εὖ δ' ἴσθ', ὅτου τις τυγχάνει χρείαν ἔχων,</TextUnit>
    <TextUnit id="371" loc="369">τοῦτ' ἔσθ' ἑκάστῳ μεῖζον ἢ Τροίαν ἑλεῖν.</TextUnit>
    <TextUnit id="372" loc="370">κἀγὼ θυγατρί — μεγάλα γὰρ κρίνω τάδε,</TextUnit>
    <TextUnit id="373" loc="371">λέχους στέρεσθαι — σύμμαχος καθίσταμαι.</TextUnit>
    <TextUnit id="374" loc="372">τὰ μὲν γὰρ ἄλλα δεύτερ' ἂν πάσχοι γυνή,</TextUnit>
    <TextUnit id="375" loc="373">ἀνδρὸς δ' ἁμαρτάνους' ἁμαρτάνει βίου.</TextUnit>
    <TextUnit id="376" loc="374">δούλων δ' ἐκεῖνον τῶν ἐμῶν ἄρχειν χρεὼν</TextUnit>
    <TextUnit id="377" loc="375">καὶ τῶν ἐκείνου τοὺς ἐμούς, ἡμᾶς τε πρός:</TextUnit>
    <TextUnit id="378" loc="376">φίλων γὰρ οὐδὲν ἴδιον, οἵτινες φίλοι</TextUnit>
    <TextUnit id="379" loc="377">ὀρθῶς πεφύκας', ἀλλὰ κοινὰ χρήματα.</TextUnit>
    <TextUnit id="380" loc="378">μένων δὲ τοὺς ἀπόντας, εἰ μὴ θήσομαι</TextUnit>
    <TextUnit id="381" loc="379">τἄμ' ὡς ἄριστα, φαῦλός εἰμι κοὐ σοφός.</TextUnit>
    <TextUnit id="382" loc="380">ἀλλ' ἐξανίστω τῶνδ' ἀνακτόρων θεᾶς:</TextUnit>
    <TextUnit id="383" loc="381">ὡς, ἢν θάνῃς σύ, παῖς ὅδ' ἐκφεύγει μόρον,</TextUnit>
    <TextUnit id="384" loc="382">σοῦ δ' οὐ θελούσης κατθανεῖν, τόνδε κτενῶ.</TextUnit>
    <TextUnit id="385" loc="383">δυοῖν δ' ἀνάγκη θατέρῳ λιπεῖν βίον.</TextUnit>
    <TextUnit id="386" loc="384">οἴμοι, πικρὰν κλήρωσιν αἵρεσίν τέ μοι</TextUnit>
    <TextUnit id="387" loc="385">βίου καθίστης: καὶ λαχοῦσά γ' ἀθλία</TextUnit>
    <TextUnit id="388" loc="386">καὶ μὴ λαχοῦσα δυστυχὴς καθίσταμαι.</TextUnit>
    <TextUnit id="389" loc="387">ὦ μεγάλα πράσσων αἰτίας μικρᾶς πέρι,</TextUnit>
    <TextUnit id="390" loc="388">πιθοῦ: τί καίνεις μ'; ἀντὶ τοῦ; ποίαν πόλιν</TextUnit>
    <TextUnit id="391" loc="389">προύδωκα; τίνα σῶν ἔκτανον παίδων ἐγώ;</TextUnit>
    <TextUnit id="392" loc="390">ποῖον δ' ἔπρησα δῶμ'; ἐκοιμήθην βίᾳ</TextUnit>
    <TextUnit id="393" loc="391">σὺν δεσπόταισι: κᾆτ' ἔμ', οὐ κεῖνον κτενεῖς,</TextUnit>
    <TextUnit id="394" loc="392">τὸν αἴτιον τῶνδ', ἀλλὰ τὴν ἀρχὴν ἀφεὶς</TextUnit>
    <TextUnit id="395" loc="393">πρὸς τὴν τελευτὴν ὑστέραν οὖσαν φέρῃ;</TextUnit>
    <TextUnit id="396" loc="394">οἴμοι κακῶν τῶνδ', ὦ τάλαιν' ἐμὴ πατρίς,</TextUnit>
    <TextUnit id="397" loc="395">ὡς δεινὰ πάσχω. τί δέ με καὶ τεκεῖν ἐχρῆν</TextUnit>
    <TextUnit id="398" loc="396">ἄχθος τ' ἐπ' ἄχθει τῷδε προσθέσθαι διπλοῦν;</TextUnit>
    <TextUnit id="399" loc="397">[ἀτὰρ τί ταῦτα δύρομαι, τὰ δ' ἐν ποσὶν</TextUnit>
    <TextUnit id="400" loc="398">οὐκ ἐξικμάζω καὶ λογίζομαι κακά;]</TextUnit>
    <TextUnit id="401" loc="399">ἥτις σφαγὰς μὲν ̔́Εκτορος τροχηλάτους</TextUnit>
    <TextUnit id="402" loc="400">κατεῖδον οἰκτρῶς τ' ̓́Ιλιον πυρούμενον,</TextUnit>
    <TextUnit id="403" loc="401">αὐτὴ δὲ δούλη ναῦς ἐπ' ̓Αργείων ἔβην</TextUnit>
    <TextUnit id="404" loc="402">κόμης ἐπισπασθεῖς': ἐπεὶ δ' ἀφικόμην</TextUnit>
    <TextUnit id="405" loc="403">Φθίαν, φονεῦσιν ̔́Εκτορος νυμφεύομαι.</TextUnit>
    <TextUnit id="406" loc="404">τί δῆτ' ἐμοὶ ζῆν ἡδύ; πρὸς τί χρὴ βλέπειν;</TextUnit>
    <TextUnit id="407" loc="405">πρὸς τὰς παρούσας ἢ παρελθούσας τύχας;</TextUnit>
    <TextUnit id="408" loc="406">εἷς παῖς ὅδ' ἦν μοι λοιπὸς ὀφθαλμὸς βίου:</TextUnit>
    <TextUnit id="409" loc="407">τοῦτον κτενεῖν μέλλουσιν οἷς δοκεῖ τάδε.</TextUnit>
    <TextUnit id="410" loc="408">οὐ δῆτα τοὐμοῦ γ' εἵνεκ' ἀθλίου βίου:</TextUnit>
    <TextUnit id="411" loc="409">ἐν τῷδε μὲν γὰρ ἐλπίς, εἰ σωθήσεται,</TextUnit>
    <TextUnit id="412" loc="410">ἐμοὶ δ' ὄνειδος μὴ θανεῖν ὑπὲρ τέκνου.</TextUnit>
    <TextUnit id="413" loc="411">ἰδοὺ προλείπω βωμὸν ἥδε χειρία</TextUnit>
    <TextUnit id="414" loc="412">σφάζειν φονεύειν, δεῖν, ἀπαρτῆσαι δέρην.</TextUnit>
    <TextUnit id="415" loc="413">ὦ τέκνον, ἡ τεκοῦσά ς', ὡς σὺ μὴ θάνῃς,</TextUnit>
    <TextUnit id="416" loc="414">στείχω πρὸς ̔́Αιδην: ἢν δ' ὑπεκδράμῃς μόρον,</TextUnit>
    <TextUnit id="417" loc="415">μέμνησο μητρός, οἷα τλᾶς' ἀπωλόμην,</TextUnit>
    <TextUnit id="418" loc="416">καὶ πατρὶ τῷ σῷ διὰ φιλημάτων ἰὼν</TextUnit>
    <TextUnit id="419" loc="417">δάκρυά τε λείβων καὶ περιπτύσσων χέρας</TextUnit>
    <TextUnit id="420" loc="418">λέγ' οἷ' ἔπραξα. πᾶσι δ' ἀνθρώποις ἄρ' ἦν</TextUnit>
    <TextUnit id="421" loc="419">ψυχὴ τέκν': ὅστις δ' αὔτ' ἄπειρος ὢν ψέγει,</TextUnit>
    <TextUnit id="422" loc="420">ἧσσον μὲν ἀλγεῖ, δυστυχῶν δ' εὐδαιμονεῖ.</TextUnit>
    <TextUnit id="423" loc="421">ᾤκτιρ' ἀκούσας': οἰκτρὰ γὰρ τὰ δυστυχῆ</TextUnit>
    <TextUnit id="424" loc="422">βροτοῖς ἅπασι, κἂν θυραῖος ὢν κυρῇ.</TextUnit>
    <TextUnit id="425" loc="423">εἰς ξύμβασιν δὲ χρῆν σε παῖδα σὴν ἄγειν,</TextUnit>
    <TextUnit id="426" loc="424">Μενέλαε, καὶ τήνδ', ὡς ἀπαλλαχθῇ πόνων.</TextUnit>
    <TextUnit id="427" loc="425">λάβεσθέ μοι τῆσδ', ἀμφελίξαντες χέρας,</TextUnit>
    <TextUnit id="428" loc="426">δμῶες: λόγους γὰρ οὐ φίλους ἀκούσεται.</TextUnit>
    <TextUnit id="429" loc="427">ἔχω ς': ἵν' ἁγνὸν βωμὸν ἐκλίποις θεᾶς,</TextUnit>
    <TextUnit id="430" loc="428">προύτεινα παιδὸς θάνατον, ᾧ ς' ὑπήγαγον</TextUnit>
    <TextUnit id="431" loc="429">εἰς χεῖρας ἐλθεῖν τὰς ἐμὰς ἐπὶ σφαγήν.</TextUnit>
    <TextUnit id="432" loc="430">καὶ τἀμφὶ σοῦ μὲν ὧδ' ἔχοντ' ἐπίστασο:</TextUnit>
    <TextUnit id="433" loc="431">τὰ δ' ἀμφὶ παιδὸς τοῦδε παῖς ἐμὴ κρινεῖ,</TextUnit>
    <TextUnit id="434" loc="432">ἤν τε κτανεῖν νιν ἤν τε μὴ κτανεῖν θέλῃ.</TextUnit>
    <TextUnit id="435" loc="433">ἀλλ' ἕρπ' ἐς οἴκους τούσδ', ἵν' εἰς ἐλευθέρους</TextUnit>
    <TextUnit id="436" loc="434">δούλη γεγῶσα μηκέθ' ὑβρίζειν μάθῃς.</TextUnit>
    <TextUnit id="437" loc="435">οἴμοι: δόλῳ μ' ὑπῆλθες, ἠπατήμεθα.</TextUnit>
    <TextUnit id="438" loc="436">κήρυσς' ἅπασιν: οὐ γὰρ ἐξαρνούμεθα.</TextUnit>
    <TextUnit id="439" loc="437">ἦ ταῦτ' ἐν ὑμῖν τοῖς παρ' Εὐρώτᾳ σοφά;</TextUnit>
    <TextUnit id="440" loc="438">κἀν τοῖς γε Τροίᾳ, τοὺς παθόντας ἀντιδρᾶν.</TextUnit>
    <TextUnit id="441" loc="439">τὰ θεῖα δ' οὐ θεῖ' οὐδ' ἔχειν ἡγῇ δίκην;</TextUnit>
    <TextUnit id="442" loc="440">ὅταν τάδ' ᾖ, τότ' οἴσομεν: σὲ δὲ κτενῶ.</TextUnit>
    <TextUnit id="443" loc="441">ἦ καὶ νεοσσὸν τόνδ', ὑπὸ πτερῶν σπάσας;</TextUnit>
    <TextUnit id="444" loc="442">οὐ δῆτα: θυγατρὶ δ', ἢν θέλῃ, δώσω κτανεῖν.</TextUnit>
    <TextUnit id="445" loc="443">οἴμοι: τί δῆτά ς' οὐ καταστένω, τέκνον;</TextUnit>
    <TextUnit id="446" loc="444">οὔκουν θρασεῖά γ' αὐτὸν ἐλπὶς ἀμμένει.</TextUnit>
    <TextUnit id="447" loc="445">ὦ πᾶσιν ἀνθρώποισιν ἔχθιστοι βροτῶν</TextUnit>
    <TextUnit id="448" loc="446">Σπάρτης ἔνοικοι, δόλια βουλευτήρια,</TextUnit>
    <TextUnit id="449" loc="447">ψευδῶν ἄνακτες, μηχανορράφοι κακῶν,</TextUnit>
    <TextUnit id="450" loc="448">— λικτὰ κοὐδὲν ὑγιές, ἀλλὰ πᾶν πέριξ</TextUnit>
    <TextUnit id="451" loc="449">φρονοῦντες, ἀδίκως εὐτυχεῖτ' ἀν' ̔Ελλάδα.</TextUnit>
    <TextUnit id="452" loc="450">τί δ' οὐκ ἐν ὑμῖν ἐστιν; οὐ πλεῖστοι φόνοι;</TextUnit>
    <TextUnit id="453" loc="451">οὐκ αἰσχροκερδεῖς, οὐ λέγοντες ἄλλα μὲν</TextUnit>
    <TextUnit id="454" loc="452">γλώσσῃ, φρονοῦντες δ' ἄλλ' ἐφευρίσκεσθ' ἀεί;</TextUnit>
    <TextUnit id="455" loc="453">ὄλοισθ'. ἐμοὶ μὲν θάνατος οὐχ οὕτω βαρὺς</TextUnit>
    <TextUnit id="456" loc="454">ὃς σοὶ δέδοκται: κεῖνα γάρ μ' ἀπώλεσεν,</TextUnit>
    <TextUnit id="457" loc="455">ὅθ' ἡ τάλαινα πόλις ἀνηλώθη Φρυγῶν</TextUnit>
    <TextUnit id="458" loc="456">πόσις θ' ὁ κλεινός, ὅς σε πολλάκις δορὶ</TextUnit>
    <TextUnit id="459" loc="457">ναύτην ἔθηκεν ἀντὶ χερσαίου κακόν.</TextUnit>
    <TextUnit id="460" loc="458">νῦν δ' εἰς γυναῖκα γοργὸς ὁπλίτης φανεὶς</TextUnit>
    <TextUnit id="461" loc="459">κτείνεις μ'. ἀπόκτειν': ὡς ἀθώπευτόν γέ σε</TextUnit>
    <TextUnit id="462" loc="460">γλώσσης ἀφήσω τῆς ἐμῆς καὶ παῖδα σήν.</TextUnit>
    <TextUnit id="463" loc="461">ἐπεὶ σὺ μὲν πέφυκας ἐν Σπάρτῃ μέγας,</TextUnit>
    <TextUnit id="464" loc="462">ἡμεῖς δὲ Τροίᾳ γ'. εἰ δ' ἐγὼ πράσσω κακῶς,</TextUnit>
    <TextUnit id="465" loc="463">μηδὲν τόδ' αὔχει: καὶ σὺ γὰρ πράξειας ἄν.</TextUnit>
    <TextUnit id="466" loc="465">οὐδέποτε δίδυμα λέκτρ' ἐπαινέσω βροτῶν</TextUnit>
    <TextUnit id="467" loc="466">οὐδ' ἀμφιμάτορας κόρους,</TextUnit>
    <TextUnit id="468" loc="467">ἔριν μελάθρων δυσμενεῖς τε λύπας.</TextUnit>
    <TextUnit id="469" loc="468">μίαν μοι στεργέτω πόσις γάμοις</TextUnit>
    <TextUnit id="470" loc="470">ἀκοινώνητον ἀμὸς εὐνάν.</TextUnit>
    <TextUnit id="471" loc="471">οὐδέ γ' ἐνὶ πόλεσι δίπτυχοι τυραννίδες</TextUnit>
    <TextUnit id="472" loc="472">μιᾶς ἀμείνονες φέρειν,</TextUnit>
    <TextUnit id="473" loc="475">ἄχθος ἐπ' ἄχθει καὶ στάσιν πολίταις:</TextUnit>
    <TextUnit id="474" loc="476">τεκόντοιν θ' ὕμνον ἐργάταιν δυοῖν</TextUnit>
    <TextUnit id="475" loc="477">ἔριν Μοῦσαι φιλοῦσι κραίνειν.</TextUnit>
    <TextUnit id="476" loc="478">πνοαὶ δ' ὅταν φέρωσι ναυτίλους θοαί,</TextUnit>
    <TextUnit id="477" loc="480">κατὰ πηδαλίων δίδυμαι πραπίδων γνῶμαι,</TextUnit>
    <TextUnit id="478" loc="481">σοφῶν τε πλῆθος ἀθρόον ἀσθενέστερον</TextUnit>
    <TextUnit id="479" loc="482">φαυλοτέρας φρενὸς αὐτοκρατοῦς.</TextUnit>
    <TextUnit id="480" loc="483">ἑνὸς ἄρ' ἄνυσις ἀνά τε μέλαθρα</TextUnit>
    <TextUnit id="481" loc="484">κατά τε πόλιας, ὁπόταν εὑ-</TextUnit>
    <TextUnit id="482" loc="485">ρεῖν θέλωσι καιρόν.</TextUnit>
    <TextUnit id="483" loc="486">ἔδειξεν ἡ Λάκαινα τοῦ στρατηλάτα</TextUnit>
    <TextUnit id="484" loc="487">Μενέλα: διὰ γὰρ πυρὸς ἦλθ' ἑτέρῳ λέχει,</TextUnit>
    <TextUnit id="485" loc="488">κτείνει δὲ τὰν τάλαιναν ̓Ιλιάδα κόραν</TextUnit>
    <TextUnit id="486" loc="490">παῖδά τε δύσφρονος ἔριδος ὕπερ.</TextUnit>
    <TextUnit id="487" loc="491">ἄθεος ἄνομος ἄχαρις ὁ φόνος:</TextUnit>
    <TextUnit id="488" loc="492">ἔτι σε, πότνια, μετατροπὰ</TextUnit>
    <TextUnit id="489" loc="493">τῶνδ' ἔπεισιν ἔργων.</TextUnit>
    <TextUnit id="490" loc="494">— καὶ μὴν ἐσορῶ τόδε σύγκρατον</TextUnit>
    <TextUnit id="491" loc="495">ζεῦγος πρὸ δόμων ψήφῳ θανάτου</TextUnit>
    <TextUnit id="492" loc="496">κατακεκριμένον.</TextUnit>
    <TextUnit id="493" loc="497">δύστηνε γύναι, τλῆμον δὲ σὺ παῖ,</TextUnit>
    <TextUnit id="494" loc="498">μητρὸς λεχέων ὃς ὑπερθνῄσκεις</TextUnit>
    <TextUnit id="495" loc="499">οὐδὲν μετέχων</TextUnit>
    <TextUnit id="496" loc="500">οὐδ' αἴτιος ὢν βασιλεῦσιν.</TextUnit>
    <TextUnit id="497" loc="501">ἅδ' ἐγὼ χέρας αἱματη-</TextUnit>
    <TextUnit id="498" loc="502">ρὰς βρόχοισι κεκλῃμένα</TextUnit>
    <TextUnit id="499" loc="503">πέμπομαι κατὰ γαίας.</TextUnit>
    <TextUnit id="500" loc="504">μᾶτερ μᾶτερ, ἐγὼ δὲ σᾷ</TextUnit>
    <TextUnit id="501" loc="505">πτέρυγι συγκαταβαίνω.</TextUnit>
    <TextUnit id="502" loc="506">θῦμα δάιον, ὦ χθονὸς</TextUnit>
    <TextUnit id="503" loc="507">Φθίας κράντορες.</TextUnit>
    <TextUnit id="504" loc="508">ὦ πάτερ,</TextUnit>
    <TextUnit id="505" loc="509">μόλε φίλοις ἐπίκουρος.</TextUnit>
    <TextUnit id="506" loc="510">κείσῃ δή, τέκνον ὦ φίλος,</TextUnit>
    <TextUnit id="507" loc="511">μαστοῖς ματέρος ἀμφὶ σᾶς</TextUnit>
    <TextUnit id="508" loc="512">νεκρὸς ὑπὸ χθονί, σὺν νεκρῷ &amp;λτ;τε&amp;γτ;.</TextUnit>
    <TextUnit id="509" loc="513">ὤμοι μοι, τί πάθω; τάλας</TextUnit>
    <TextUnit id="510" loc="514">δῆτ' ἐγὼ σύ τε, μᾶτερ.</TextUnit>
    <TextUnit id="511" loc="515">ἴθ' ὑποχθόνιοι: καὶ γὰρ ἀπ' ἐχθρῶν</TextUnit>
    <TextUnit id="512" loc="516">ἥκετε πύργων: δύο δ' ἐκ δισσαῖν</TextUnit>
    <TextUnit id="513" loc="517">θνῄσκετ' ἀνάγκαιν: σὲ μὲν ἡμετέρα</TextUnit>
    <TextUnit id="514" loc="518">ψῆφος ἀναιρεῖ, παῖδα δ' ἐμὴ παῖς</TextUnit>
    <TextUnit id="515" loc="519">τόνδ' ̔Ερμιόνη: καὶ γὰρ ἀνοία</TextUnit>
    <TextUnit id="516" loc="520">μεγάλη λείπειν ἐχθροὺς ἐχθρῶν,</TextUnit>
    <TextUnit id="517" loc="521">ἐξὸν κτείνειν</TextUnit>
    <TextUnit id="518" loc="522">καὶ φόβον οἴκων ἀφελέσθαι.</TextUnit>
    <TextUnit id="519" loc="523">ὦ πόσις πόσις, εἴθε σὰν</TextUnit>
    <TextUnit id="520" loc="524">χεῖρα καὶ δόρυ σύμμαχον</TextUnit>
    <TextUnit id="521" loc="525">κτησαίμαν, Πριάμου παῖ.</TextUnit>
    <TextUnit id="522" loc="526">δύστανος, τί δ' ἐγὼ μόρου</TextUnit>
    <TextUnit id="523" loc="527">παράτροπον μέλος εὕρω;</TextUnit>
    <TextUnit id="524" loc="528">λίσσου, γούνασι δεσπότου</TextUnit>
    <TextUnit id="525" loc="530">χρίμπτων, ὦ τέκνον.</TextUnit>
    <TextUnit id="526" loc="531">ὦ φίλος,</TextUnit>
    <TextUnit id="527" loc="532">φίλος, ἄνες θάνατόν μοι.</TextUnit>
    <TextUnit id="528" loc="533">λείβομαι δάκρυσιν κόρας,</TextUnit>
    <TextUnit id="529" loc="534">στάζω λισσάδος ὡς πέτρας</TextUnit>
    <TextUnit id="530" loc="535">λιβὰς ἀνήλιος, ἁ τάλαινα.</TextUnit>
    <TextUnit id="531" loc="535">ὤμοι μοι, τί δ' ἐγὼ κακῶν</TextUnit>
    <TextUnit id="532" loc="536">μῆχος ἐξανύσωμαι;</TextUnit>
    <TextUnit id="533" loc="537">τί με προσπίτνεις, ἁλίαν πέτραν</TextUnit>
    <TextUnit id="534" loc="538">ἢ κῦμα λιταῖς ὣς ἱκετεύων;</TextUnit>
    <TextUnit id="535" loc="539">τοῖς γὰρ ἐμοῖσιν γέγον' ὠφελία,</TextUnit>
    <TextUnit id="536" loc="540">σοὶ δ' οὐδὲν ἔχω φίλτρον, ἐπεί τοι</TextUnit>
    <TextUnit id="537" loc="541">μέγ' ἀναλώσας ψυχῆς μόριον</TextUnit>
    <TextUnit id="538" loc="542">Τροίαν εἷλον καὶ μητέρα σήν:</TextUnit>
    <TextUnit id="539" loc="543">ἧς ἀπολαύων</TextUnit>
    <TextUnit id="540" loc="544">̔́Αιδην χθόνιον καταβήσῃ.</TextUnit>
    <TextUnit id="541" loc="545">καὶ μὴν δέδορκα τόνδε Πηλέα πέλας,</TextUnit>
    <TextUnit id="542" loc="546">σπουδῇ τιθέντα δεῦρο γηραιὸν πόδα.</TextUnit>
    <TextUnit id="543" loc="547">ὑμᾶς ἐρωτῶ τόν τ' ἐφεστῶτα σφαγῇ,</TextUnit>
    <TextUnit id="544" loc="548">τί ταῦτα; πῶς ταῦτ'; ἐκ τίνος λόγου νοσεῖ</TextUnit>
    <TextUnit id="545" loc="549">δόμος; τί πράσσετ' ἄκριτα μηχανώμενοι;</TextUnit>
    <TextUnit id="546" loc="550">Μενέλα', ἐπίσχες: μὴ τάχυν' ἄνευ δίκης.</TextUnit>
    <TextUnit id="547" loc="551">ἡγοῦ σὺ θᾶσσον, οὐ γὰρ ὡς ἔοικέ μοι</TextUnit>
    <TextUnit id="548" loc="552">σχολῆς τόδ' ἔργον, ἀλλ' ἀνηβητηρίαν</TextUnit>
    <TextUnit id="549" loc="553">ῥώμην με καὶ νῦν λαμβάνειν, εἴπερ ποτέ.</TextUnit>
    <TextUnit id="550" loc="554">πρῶτον μὲν οὖν κατ' οὖρον ὥσπερ ἱστίοις</TextUnit>
    <TextUnit id="551" loc="555">ἐμπνεύσομαι τῇδ': εἰπέ, τίνι δίκῃ χέρας</TextUnit>
    <TextUnit id="552" loc="556">βρόχοισιν ἐκδήσαντες οἵδ' ἄγουσί σε</TextUnit>
    <TextUnit id="553" loc="557">καὶ παῖδ'; ὕπαρνος γάρ τις οἶς ἀπόλλυσαι,</TextUnit>
    <TextUnit id="554" loc="558">ἡμῶν ἀπόντων τοῦ τε κυρίου σέθεν.</TextUnit>
    <TextUnit id="555" loc="559">οἵδ', ὦ γεραιέ, σὺν τέκνῳ θανουμένην</TextUnit>
    <TextUnit id="556" loc="560">ἄγουσί μ' οὕτως ὡς ὁρᾷς. τί σοι λέγω;</TextUnit>
    <TextUnit id="557" loc="561">οὐ γὰρ μιᾶς σε κληδόνος προθυμίᾳ</TextUnit>
    <TextUnit id="558" loc="562">μετῆλθον, ἀλλὰ μυρίων ὑπ' ἀγγέλων.</TextUnit>
    <TextUnit id="559" loc="563">ἔριν δὲ τὴν κατ' οἶκον οἶσθά που κλύων</TextUnit>
    <TextUnit id="560" loc="564">τῆς τοῦδε θυγατρός, ὧν τ' ἀπόλλυμαι χάριν.</TextUnit>
    <TextUnit id="561" loc="565">καὶ νῦν με βωμοῦ Θέτιδος, ἣ τὸν εὐγενῆ</TextUnit>
    <TextUnit id="562" loc="566">ἔτικτέ σοι παῖδ', ἣν σὺ θαυμαστὴν σέβεις,</TextUnit>
    <TextUnit id="563" loc="567">ἄγους' ἀποσπάσαντες, οὔτε τῳ δίκῃ</TextUnit>
    <TextUnit id="564" loc="568">κρίναντες οὔτε τοὺς ἀπόντας ἐκ δόμων</TextUnit>
    <TextUnit id="565" loc="569">μείναντες, ἀλλὰ τὴν ἐμὴν ἐρημίαν</TextUnit>
    <TextUnit id="566" loc="570">γνόντες τέκνου τε τοῦδ', ὃν οὐδὲν αἴτιον</TextUnit>
    <TextUnit id="567" loc="571">μέλλουσι σὺν ἐμοὶ τῇ ταλαιπώρῳ κτανεῖν.</TextUnit>
    <TextUnit id="568" loc="572">ἀλλ' ἀντιάζω ς', ὦ γέρον, τῶν σῶν πάρος</TextUnit>
    <TextUnit id="569" loc="573">πίτνουσα γονάτων — χειρὶ δ' οὐκ ἔξεστί μοι</TextUnit>
    <TextUnit id="570" loc="574">τῆς σῆς λαβέσθαι φιλτάτης γενειάδος —</TextUnit>
    <TextUnit id="571" loc="575">ῥῦσαί με πρὸς θεῶν: εἰ δὲ μή, θανούμεθα</TextUnit>
    <TextUnit id="572" loc="576">αἰσχρῶς μὲν ὑμῖν, δυστυχῶς δ' ἐμοί, γέρον.</TextUnit>
    <TextUnit id="573" loc="577">χαλᾶν κελεύω δεσμὰ πρὶν κλαίειν τινά,</TextUnit>
    <TextUnit id="574" loc="578">καὶ τῆσδε χεῖρας διπτύχους ἀνιέναι.</TextUnit>
    <TextUnit id="575" loc="579">ἐγὼ δ' ἀπαυδῶ τἄλλα τ' οὐχ ἥσσων σέθεν</TextUnit>
    <TextUnit id="576" loc="580">καὶ τῆσδε πολλῷ κυριώτερος γεγώς.</TextUnit>
    <TextUnit id="577" loc="581">πῶς; ἦ τὸν ἀμὸν οἶκον οἰκήσεις μολὼν</TextUnit>
    <TextUnit id="578" loc="582">δεῦρ'; οὐχ ἅλις σοι τῶν κατὰ Σπάρτην κρατεῖν;</TextUnit>
    <TextUnit id="579" loc="583">εἷλόν νιν αἰχμάλωτον ἐκ Τροίας ἐγώ.</TextUnit>
    <TextUnit id="580" loc="584">οὑμὸς δέ γ' αὐτὴν ἔλαβε παῖς παιδὸς γέρας.</TextUnit>
    <TextUnit id="581" loc="585">οὔκουν ἐκείνου τἀμὰ τἀκείνου τ' ἐμά;</TextUnit>
    <TextUnit id="582" loc="586">[ναί,]</TextUnit>
    <TextUnit id="583" loc="586b">δρᾶν εὖ, κακῶς δ' οὔ, μηδ' ἀποκτείνειν βίᾳ.</TextUnit>
    <TextUnit id="584" loc="587">ὡς τήνδ' ἀπάξεις οὔποτ' ἐξ ἐμῆς χερός.</TextUnit>
    <TextUnit id="585" loc="588">σκήπτρῳ γε τῷδε σὸν καθαιμάξας κάρα.</TextUnit>
    <TextUnit id="586" loc="589">ψαῦσόν θ', ἵν' εἰδῇς, καὶ πέλας πρόσελθέ μου.</TextUnit>
    <TextUnit id="587" loc="590">σὺ γὰρ μετ' ἀνδρῶν, ὦ κάκιστε κἀκ κακῶν;</TextUnit>
    <TextUnit id="588" loc="591">[σοὶ ποῦ μέτεστιν ὡς ἐν ἀνδράσιν λόγου;]</TextUnit>
    <TextUnit id="589" loc="592">ὅστις πρὸς ἀνδρὸς Φρυγὸς ἀπηλλάγης λέχος,</TextUnit>
    <TextUnit id="590" loc="593">ἄκλῃστ' ἄδουλα δώμαθ' ἑστίας λιπών,</TextUnit>
    <TextUnit id="591" loc="594">ὡς δὴ γυναῖκα σώφρον' ἐν δόμοις ἔχων</TextUnit>
    <TextUnit id="592" loc="595">πασῶν κακίστην. οὐδ' ἂν εἰ βούλοιτό τις</TextUnit>
    <TextUnit id="593" loc="596">σώφρων γένοιτο Σπαρτιατίδων κόρη,</TextUnit>
    <TextUnit id="594" loc="597">αἳ ξὺν νέοισιν ἐξερημοῦσαι δόμους</TextUnit>
    <TextUnit id="595" loc="598">γυμνοῖσι μηροῖς καὶ πέπλοις ἀνειμένοις</TextUnit>
    <TextUnit id="596" loc="599">δρόμους παλαίστρας τ' οὐκ ἀνασχετοὺς ἐμοὶ</TextUnit>
    <TextUnit id="597" loc="600">κοινὰς ἔχουσι. κᾆτα θαυμάζειν χρεὼν</TextUnit>
    <TextUnit id="598" loc="601">εἰ μὴ γυναῖκας σώφρονας παιδεύετε;</TextUnit>
    <TextUnit id="599" loc="602">̔Ελένην ἐρέσθαι χρῆν τάδ', ἥτις ἐκ δόμων</TextUnit>
    <TextUnit id="600" loc="603">τὸν σὸν λιποῦσα Φίλιον ἐξεκώμασε</TextUnit>
    <TextUnit id="601" loc="604">νεανίου μετ' ἀνδρὸς εἰς ἄλλην χθόνα.</TextUnit>
    <TextUnit id="602" loc="605">κἄπειτ' ἐκείνης οὕνεχ' ̔Ελλήνων ὄχλον</TextUnit>
    <TextUnit id="603" loc="606">τοσόνδ' ἀθροίσας ἤγαγες πρὸς ̓́Ιλιον;</TextUnit>
    <TextUnit id="604" loc="607">ἣν χρῆν ς' ἀποπτύσαντα μὴ κινεῖν δόρυ,</TextUnit>
    <TextUnit id="605" loc="608">κακὴν ἐφευρόντ', ἀλλ' ἐᾶν αὐτοῦ μένειν</TextUnit>
    <TextUnit id="606" loc="609">μισθόν διδόντα μήποτ' εἰς οἴκους λαβεῖν.</TextUnit>
    <TextUnit id="607" loc="610">ἀλλ' οὔτι ταύτῃ σὸν φρόνημ' ἐπούρισας,</TextUnit>
    <TextUnit id="608" loc="611">ψυχὰς δὲ πολλὰς κἀγαθὰς ἀπώλεσας,</TextUnit>
    <TextUnit id="609" loc="612">παίδων τ' ἄπαιδας γραῦς ἔθηκας ἐν δόμοις,</TextUnit>
    <TextUnit id="610" loc="613">πολιούς τ' ἀφείλου πατέρας εὐγενῆ τέκνα.</TextUnit>
    <TextUnit id="611" loc="614">ὧν εἷς ἐγὼ δύστηνος: αὐθέντην δὲ σὲ</TextUnit>
    <TextUnit id="612" loc="615">μιάστορ' ὥς τιν' εἰσδέδορκ' ̓Αχιλλέως.</TextUnit>
    <TextUnit id="613" loc="616">ὃς οὐδὲ τρωθεὶς ἦλθες ἐκ Τροίας μόνος,</TextUnit>
    <TextUnit id="614" loc="617">κάλλιστα τεύχη δ' ἐν καλοῖσι σάγμασιν</TextUnit>
    <TextUnit id="615" loc="618">ὅμοι' ἐκεῖσε δεῦρό τ' ἤγαγες πάλιν.</TextUnit>
    <TextUnit id="616" loc="619">κἀγὼ μὲν ηὔδων τῷ γαμοῦντι μήτε σοὶ</TextUnit>
    <TextUnit id="617" loc="620">κῆδος ξυνάψαι μήτε δώμασιν λαβεῖν</TextUnit>
    <TextUnit id="618" loc="621">κακῆς γυναικὸς πῶλον: ἐκφέρουσι γὰρ</TextUnit>
    <TextUnit id="619" loc="622">μητρῷ' ὀνείδη. τοῦτο καὶ σκοπεῖτέ μοι,</TextUnit>
    <TextUnit id="620" loc="623">μνηστῆρες, ἐσθλῆς θυγατέρ' ἐκ μητρὸς λαβεῖν.</TextUnit>
    <TextUnit id="621" loc="624">πρὸς τοῖσδε δ' εἰς ἀδελφὸν οἷ' ἐφύβρισας,</TextUnit>
    <TextUnit id="622" loc="625">σφάξαι κελεύσας θυγατέρ' εὐηθέστατα;</TextUnit>
    <TextUnit id="623" loc="626">οὕτως ἔδεισας μὴ οὐ κακὴν δάμαρτ' ἔχῃς.</TextUnit>
    <TextUnit id="624" loc="627">ἑλὼν δὲ Τροίαν — εἶμι γὰρ κἀνταῦθά σοι</TextUnit>
    <TextUnit id="625" loc="628">οὐκ ἔκτανες γυναῖκα χειρίαν λαβών,</TextUnit>
    <TextUnit id="626" loc="629">ἀλλ', ὡς ἐσεῖδες μαστόν, ἐκβαλὼν ξίφος</TextUnit>
    <TextUnit id="627" loc="630">φίλημ' ἐδέξω, προδότιν αἰκάλλων κύνα,</TextUnit>
    <TextUnit id="628" loc="631">ἥσσων πεφυκὼς Κύπριδος, ὦ κάκιστε σύ.</TextUnit>
    <TextUnit id="629" loc="632">κἄπειτ' ἐς οἴκους τῶν ἐμῶν ἐλθὼν τέκνων</TextUnit>
    <TextUnit id="630" loc="633">πορθεῖς ἀπόντων, καὶ γυναῖκα δυστυχῆ</TextUnit>
    <TextUnit id="631" loc="634">κτείνεις ἀτίμως παῖδά θ', ὃς κλαίοντά σε</TextUnit>
    <TextUnit id="632" loc="635">καὶ τὴν ἐν οἴκοις σὴν καταστήσει κόρην,</TextUnit>
    <TextUnit id="633" loc="636">κεἰ τρὶς νόθος πέφυκε. πολλάκις δέ τοι</TextUnit>
    <TextUnit id="634" loc="637">ξηρὰ βαθεῖαν γῆν ἐνίκησε σπορᾷ,</TextUnit>
    <TextUnit id="635" loc="638">νόθοι τε πολλοὶ γνησίων ἀμείνονες.</TextUnit>
    <TextUnit id="636" loc="639">ἀλλ' ἐκκομίζου παῖδα. κύδιον βροτοῖς</TextUnit>
    <TextUnit id="637" loc="640">πένητα χρηστὸν ἢ κακὸν καὶ πλούσιον</TextUnit>
    <TextUnit id="638" loc="641">γαμβρὸν πεπᾶσθαι καὶ φίλον: σὺ δ' οὐδὲν εἶ.</TextUnit>
    <TextUnit id="639" loc="642">σμικρᾶς ἀπ' ἀρχῆς νεῖκος ἀνθρώποις μέγα</TextUnit>
    <TextUnit id="640" loc="643">γλῶσς' ἐκπορίζει: τοῦτο δ' οἱ σοφοὶ βροτῶν</TextUnit>
    <TextUnit id="641" loc="644">ἐξευλαβοῦνται, μὴ φίλοις τεύχειν ἔριν.</TextUnit>
    <TextUnit id="642" loc="645">τί δῆτ' ἂν εἴποις τοὺς γέροντας, ὡς σοφοί,</TextUnit>
    <TextUnit id="643" loc="647">ὅτ' ὢν σὺ Πηλεὺς καὶ πατρὸς κλεινοῦ γεγώς,</TextUnit>
    <TextUnit id="644" loc="646">κἀς τοὺς φρονεῖν δοκοῦντας ̔́Ελλησίν ποτε</TextUnit>
    <TextUnit id="645" loc="648">κῆδος συνάψας, αἰσχρὰ μὲν σαυτῷ λέγεις</TextUnit>
    <TextUnit id="646" loc="649">ἡμῖν δ' ὀνείδη διὰ γυναῖκα βάρβαρον,</TextUnit>
    <TextUnit id="647" loc="650">ἣν χρῆν ς' ἐλαύνειν τήνδ' ὑπὲρ Νείλου ῥοὰς</TextUnit>
    <TextUnit id="648" loc="651">ὑπέρ τε Φᾶσιν, κἀμὲ παρακαλεῖν ἅμα,</TextUnit>
    <TextUnit id="649" loc="652">οὖσαν μὲν ἠπειρῶτιν, οὗ πεσήματα</TextUnit>
    <TextUnit id="650" loc="653">πλεῖσθ' ̔Ελλάδος πέπτωκε δοριπετῆ νεκρῶν,</TextUnit>
    <TextUnit id="651" loc="654">τοῦ σοῦ δὲ παιδὸς αἵματος κοινουμένην.</TextUnit>
    <TextUnit id="652" loc="655">[Πάρις γάρ, ὃς σὸν παῖδ' ἔπεφν' ̓Αχιλλέα,</TextUnit>
    <TextUnit id="653" loc="656">̔́Εκτορος ἀδελφὸς ἦν, δάμαρ δ' ἥδ' ̔́Εκτορος.]</TextUnit>
    <TextUnit id="654" loc="657">καὶ τῇδέ γ' εἰσέρχῃ σὺ ταὐτὸν εἰς στέγος</TextUnit>
    <TextUnit id="655" loc="658">καὶ ξυντράπεζον ἀξιοῖς ἔχειν βίον,</TextUnit>
    <TextUnit id="656" loc="659">τίκτειν δ' ἐν οἴκοις παῖδας ἐχθίστους ἐᾷς.</TextUnit>
    <TextUnit id="657" loc="660">ἁγὼ προνοίᾳ τῇ τε σῇ κἀμῇ, γέρον,</TextUnit>
    <TextUnit id="658" loc="661">κτανεῖν θέλων τήνδ' ἐκ χερῶν ἁρπάζομαι.</TextUnit>
    <TextUnit id="659" loc="662">καίτοι φέρ': ἅψασθαι γὰρ οὐκ αἰσχρὸν λόγου:</TextUnit>
    <TextUnit id="660" loc="663">ἢν παῖς μὲν ἡμὴ μὴ τέκῃ, ταύτης δ' ἄπο</TextUnit>
    <TextUnit id="661" loc="664">βλάστωσι παῖδες, τῆσδε γῆς Φθιώτιδος</TextUnit>
    <TextUnit id="662" loc="665">στήσεις τυράννους, βάρβαροι δ' ὄντες γένος</TextUnit>
    <TextUnit id="663" loc="666">̔́Ελλησιν ἄρξους'; εἶτ' ἐγὼ μὲν οὐ φρονῶ</TextUnit>
    <TextUnit id="664" loc="667">μισῶν τὰ μὴ δίκαια, σοὶ δ' ἔνεστι νοῦς;</TextUnit>
    <TextUnit id="665" loc="668">[κἀκεῖνο νῦν ἄθρησον: εἰ σὺ παῖδα σὴν</TextUnit>
    <TextUnit id="666" loc="669">δούς τῳ πολιτῶν, εἶτ' ἔπασχε τοιάδε,</TextUnit>
    <TextUnit id="667" loc="670">σιγῇ καθῆς' ἄν; οὐ δοκῶ: ξένης δ' ὕπερ</TextUnit>
    <TextUnit id="668" loc="671">τοιαῦτα λάσκεις τοὺς ἀναγκαίους φίλους;</TextUnit>
    <TextUnit id="669" loc="672">καὶ μὴν ἴσον γ' ἀνήρ τε καὶ γυνὴ στένει</TextUnit>
    <TextUnit id="670" loc="673">ἀδικουμένη πρὸς ἀνδρός: ὡς δ' αὔτως ἀνὴρ</TextUnit>
    <TextUnit id="671" loc="674">γυναῖκα μωραίνουσαν ἐν δόμοις ἔχων.</TextUnit>
    <TextUnit id="672" loc="675">καὶ τῷ μὲν ἔστιν ἐν χεροῖν μέγα σθένος,</TextUnit>
    <TextUnit id="673" loc="676">τῇ δ' ἐν γονεῦσι καὶ φίλοις τὰ πράγματα.</TextUnit>
    <TextUnit id="674" loc="677">οὔκουν δίκαιον τοῖς γ' ἐμοῖς ἐπωφελεῖν;]</TextUnit>
    <TextUnit id="675" loc="678">γέρων γέρων εἶ. τὴν δ' ἐμὴν στρατηγίαν</TextUnit>
    <TextUnit id="676" loc="679">λέγων ἔμ' ὠφελοῖς ἂν ἢ σιγῶν πλέον.</TextUnit>
    <TextUnit id="677" loc="680">̔Ελένη δ' ἐμόχθης' οὐχ ἑκοῦς', ἀλλ' ἐκ θεῶν,</TextUnit>
    <TextUnit id="678" loc="681">καὶ τοῦτο πλεῖστον ὠφέλησεν ̔Ελλάδα:</TextUnit>
    <TextUnit id="679" loc="682">ὅπλων γὰρ ὄντες καὶ μάχης ἀίστορες</TextUnit>
    <TextUnit id="680" loc="683">ἔβησαν εἰς τἀνδρεῖον: ἡ δ' ὁμιλία</TextUnit>
    <TextUnit id="681" loc="684">πάντων βροτοῖσι γίγνεται διδάσκαλος.</TextUnit>
    <TextUnit id="682" loc="685">εἰ δ' εἰς πρόσοψιν τῆς ἐμῆς ἐλθὼν ἐγὼ</TextUnit>
    <TextUnit id="683" loc="686">γυναικὸς ἔσχον μὴ κτανεῖν, ἐσωφρόνουν.</TextUnit>
    <TextUnit id="684" loc="687">οὐδ' ἂν σὲ Φῶκον ἤθελον κατακτανεῖν.</TextUnit>
    <TextUnit id="685" loc="688">ταῦτ' εὖ φρονῶν ς' ἐπῆλθον, οὐκ ὀργῆς χάριν:</TextUnit>
    <TextUnit id="686" loc="689">ἢν δ' ὀξυθυμῇς, σοὶ μὲν ἡ γλωσσαλγία</TextUnit>
    <TextUnit id="687" loc="690">μείζων, ἐμοὶ δὲ κέρδος ἡ προμηθία.</TextUnit>
    <TextUnit id="688" loc="691">παύσασθον ἤδη — λῷστα γὰρ μακρῷ τάδε —</TextUnit>
    <TextUnit id="689" loc="692">λόγων ματαίων, μὴ δύο σφαλῆθ' ἅμα.</TextUnit>
    <TextUnit id="690" loc="693">οἴμοι, καθ' ̔Ελλάδ' ὡς κακῶς νομίζεται:</TextUnit>
    <TextUnit id="691" loc="694">ὅταν τροπαῖα πολεμίων στήσῃ στρατός,</TextUnit>
    <TextUnit id="692" loc="695">οὐ τῶν πονούντων τοὔργον ἡγοῦνται τόδε,</TextUnit>
    <TextUnit id="693" loc="696">ἀλλ' ὁ στρατηγὸς τὴν δόκησιν ἄρνυται,</TextUnit>
    <TextUnit id="694" loc="697">ὃς εἷς μετ' ἄλλων μυρίων πάλλων δόρυ,</TextUnit>
    <TextUnit id="695" loc="698">οὐδὲν πλέον δρῶν ἑνὸς ἔχει πλείω λόγον.</TextUnit>
    <TextUnit id="696" loc="699">[σεμνοὶ δ' ἐν ἀρχαῖς ἥμενοι κατὰ πτόλιν</TextUnit>
    <TextUnit id="697" loc="700">φρονοῦσι δήμου μεῖζον, ὄντες οὐδένες:</TextUnit>
    <TextUnit id="698" loc="701">οἱ δ' εἰσὶν αὐτῶν μυρίῳ σοφώτεροι,</TextUnit>
    <TextUnit id="699" loc="702">εἰ τόλμα προσγένοιτο βούλησίς θ' ἅμα.]</TextUnit>
    <TextUnit id="700" loc="703">ὡς καὶ σὺ σός τ' ἀδελφὸς ἐξωγκωμένοι</TextUnit>
    <TextUnit id="701" loc="704">Τροίᾳ κάθησθε τῇ τ' ἐκεῖ στρατηγίᾳ,</TextUnit>
    <TextUnit id="702" loc="705">μόχθοισιν ἄλλων καὶ πόνοις ἐπηρμένοι.</TextUnit>
    <TextUnit id="703" loc="706">δείξω δ' ἐγώ σοι μὴ τὸν ̓Ιδαῖον Πάριν</TextUnit>
    <TextUnit id="704" loc="707">μείζω νομίζειν Πηλέως ἐχθρόν ποτε,</TextUnit>
    <TextUnit id="705" loc="708">εἰ μὴ φθερῇ τῆσδ' ὡς τάχιστ' ἀπὸ στέγης</TextUnit>
    <TextUnit id="706" loc="709">καὶ παῖς ἄτεκνος, ἣν ὅ γ' ἐξ ἡμῶν γεγὼς</TextUnit>
    <TextUnit id="707" loc="710">ἐλᾷ δι' οἴκων τῶνδ' ἐπισπάσας κόμης</TextUnit>
    <TextUnit id="708" loc="711">εἰ στερρὸς οὖσα μόσχος οὐκ ἀνέξεται</TextUnit>
    <TextUnit id="709" loc="712">τίκτοντας ἄλλους, οὐκ ἔχους' αὐτὴ τέκνα.</TextUnit>
    <TextUnit id="710" loc="713">ἀλλ', εἰ τὸ κείνης δυστυχεῖ παίδων πέρι,</TextUnit>
    <TextUnit id="711" loc="714">ἄπαιδας ἡμᾶς δεῖ καταστῆναι τέκνων;</TextUnit>
    <TextUnit id="712" loc="715">φθείρεσθε τῆσδε, δμῶες, ὡς ἂν ἐκμάθω</TextUnit>
    <TextUnit id="713" loc="716">εἴ τίς με λύειν τῆσδε κωλύσει χέρας.</TextUnit>
    <TextUnit id="714" loc="717">ἔπαιρε σαυτήν: ὡς ἐγὼ καίπερ τρέμων</TextUnit>
    <TextUnit id="715" loc="718">πλεκτὰς ἱμάντων στροφίδας ἐξανήσομαι.</TextUnit>
    <TextUnit id="716" loc="719">ὧδ', ὦ κάκιστε, τῆσδ' ἐλυμήνω χέρας;</TextUnit>
    <TextUnit id="717" loc="720">βοῦν ἢ λέοντ' ἤλπιζες ἐντείνειν βρόχοις;</TextUnit>
    <TextUnit id="718" loc="721">ἢ μὴ ξίφος λαβοῦς' ἀμυνάθοιτό σε</TextUnit>
    <TextUnit id="719" loc="722">ἔδεισας; ἕρπε δεῦρ' ὑπ' ἀγκάλας, βρέφος,</TextUnit>
    <TextUnit id="720" loc="723">ξύλλυε μητρὸς δεσμόν: ἐν Φθίᾳ ς' ἐγὼ</TextUnit>
    <TextUnit id="721" loc="724">θρέψω μέγαν τοῖσδ' ἐχθρόν. εἰ δ' ἀπῆν δορὸς</TextUnit>
    <TextUnit id="722" loc="725">τοῖς Σπαρτιάταις δόξα καὶ μάχης ἀγών,</TextUnit>
    <TextUnit id="723" loc="726">τἄλλ' ὄντες ἴστε μηδενὸς βελτίονες.</TextUnit>
    <TextUnit id="724" loc="727">ἀνειμένον τι χρῆμα πρεσβυτῶν γένος</TextUnit>
    <TextUnit id="725" loc="728">καὶ δυσφύλακτον ὀξυθυμίας ὕπο.</TextUnit>
    <TextUnit id="726" loc="729">ἄγαν προνωπὴς εἰς τὸ λοιδορεῖν φέρῃ:</TextUnit>
    <TextUnit id="727" loc="730">ἐγὼ δὲ πρὸς βίαν μὲν εἰς Φθίαν μολὼν</TextUnit>
    <TextUnit id="728" loc="731">οὔτ' οὖν τι δράσω φλαῦρον οὔτε πείσομαι.</TextUnit>
    <TextUnit id="729" loc="732">καὶ νῦν μέν — οὐ γὰρ ἄφθονον σχολὴν ἔχω</TextUnit>
    <TextUnit id="730" loc="733">ἄπειμ' ἐς οἴκους: ἔστι γάρ τις οὐ πρόσω</TextUnit>
    <TextUnit id="731" loc="734">Σπάρτης πόλις τις, ἣ πρὸ τοῦ μὲν ἦν φίλη,</TextUnit>
    <TextUnit id="732" loc="735">νῦν δ' ἐχθρὰ ποιεῖ: τήνδ' ἐπεξελθεῖν θέλω</TextUnit>
    <TextUnit id="733" loc="736">στρατηλατήσας χὑποχείριον λαβεῖν.</TextUnit>
    <TextUnit id="734" loc="737">ὅταν δὲ τἀκεῖ θῶ κατὰ γνώμην ἐμήν,</TextUnit>
    <TextUnit id="735" loc="738">ἥξω: παρὼν δὲ πρὸς παρόντας ἐμφανῶς</TextUnit>
    <TextUnit id="736" loc="739">γαμβροὺς διδάξω καὶ διδάξομαι λόγους.</TextUnit>
    <TextUnit id="737" loc="740">κἂν μὲν κολάζῃ τήνδε καὶ τὸ λοιπὸν ᾖ</TextUnit>
    <TextUnit id="738" loc="741">σώφρων καθ' ἡμᾶς, σώφρον' ἀντιλήψεται:</TextUnit>
    <TextUnit id="739" loc="742">θυμούμενος δὲ τεύξεται θυμουμένων</TextUnit>
    <TextUnit id="740" loc="743">[ἔργοισι δ' ἔργα διάδοχ' ἀντιλήψεται].</TextUnit>
    <TextUnit id="741" loc="744">τοὺς σοὺς δὲ μύθους ῥᾳδίως ἐγὼ φέρω:</TextUnit>
    <TextUnit id="742" loc="745">σκιὰ γὰρ ἀντίστοιχος ὣς φωνὴν ἔχεις,</TextUnit>
    <TextUnit id="743" loc="746">ἀδύνατος, οὐδὲν ἄλλο πλὴν λέγειν μόνον.</TextUnit>
    <TextUnit id="744" loc="747">ἡγοῦ, τέκνον μοι, δεῦρ' ὑπ' ἀγκάλαις σταθείς,</TextUnit>
    <TextUnit id="745" loc="748">σύ τ', ὦ τάλαινα: χείματος γὰρ ἀγρίου</TextUnit>
    <TextUnit id="746" loc="749">τυχοῦσα λιμένας ἦλθες εἰς εὐηνέμους.</TextUnit>
    <TextUnit id="747" loc="750">ὦ πρέσβυ, θεοί σοι δοῖεν εὖ καὶ τοῖσι σοῖς,</TextUnit>
    <TextUnit id="748" loc="751">σῴσαντι παῖδα κἀμὲ τὴν δυσδαίμονα.</TextUnit>
    <TextUnit id="749" loc="752">ὅρα δὲ μὴ νῷν εἰς ἐρημίαν ὁδοῦ</TextUnit>
    <TextUnit id="750" loc="753">πτήξαντες οἵδε πρὸς βίαν ἄγωσί με,</TextUnit>
    <TextUnit id="751" loc="754">γέροντα μὲν ς' ὁρῶντες, ἀσθενῆ δ' ἐμὲ</TextUnit>
    <TextUnit id="752" loc="755">καὶ παῖδα τόνδε νήπιον: σκόπει τάδε,</TextUnit>
    <TextUnit id="753" loc="756">μὴ νῦν φυγόντες εἶθ' ἁλῶμεν ὕστερον.</TextUnit>
    <TextUnit id="754" loc="757">οὐ μὴ γυναικῶν δειλὸν εἰσοίσεις λόγον:</TextUnit>
    <TextUnit id="755" loc="758">χώρει: τίς ὑμῶν ἅψεται; κλαίων ἄρα</TextUnit>
    <TextUnit id="756" loc="759">ψαύσει. θεῶν γὰρ οὕνεχ' ἱππικοῦ τ' ὄχλου</TextUnit>
    <TextUnit id="757" loc="760">πολλῶν θ' ὁπλιτῶν ἄρχομεν Φθίαν κάτα:</TextUnit>
    <TextUnit id="758" loc="761">ἡμεῖς δ' ἔτ' ὀρθοὶ κοὐ γέροντες, ὡς δοκεῖς,</TextUnit>
    <TextUnit id="759" loc="762">ἀλλ' εἴς γε τοιόνδ' ἄνδρ' ἀποβλέψας μόνον</TextUnit>
    <TextUnit id="760" loc="763">τροπαῖον αὐτοῦ στήσομαι, πρέσβυς περ ὤν.</TextUnit>
    <TextUnit id="761" loc="764">πολλῶν νέων γὰρ κἂν γέρων εὔψυχος ὢν</TextUnit>
    <TextUnit id="762" loc="765">κρείσσων: τί γὰρ δεῖ δειλὸν ὄντ' εὐσωματεῖν;</TextUnit>
    <TextUnit id="763" loc="766">ἢ μὴ γενοίμαν ἢ πατέρων ἀγαθῶν</TextUnit>
    <TextUnit id="764" loc="767">εἴην πολυκτήτων τε δόμων μέτοχος.</TextUnit>
    <TextUnit id="765" loc="770">εἴ τι γὰρ πάσχοι τις ἀμήχανον, ἀλκᾶς</TextUnit>
    <TextUnit id="766" loc="771">οὐ σπάνις εὐγενέταις,</TextUnit>
    <TextUnit id="767" loc="772">κηρυσσομένοισι δ' ἀπ' ἐσθλῶν δωμάτων</TextUnit>
    <TextUnit id="768" loc="773">τιμὰ καὶ κλέος: οὔτοι λείψανα τῶν ἀγαθῶν</TextUnit>
    <TextUnit id="769" loc="774">ἀνδρῶν ἀφαιρεῖται χρόνος: ἁ δ' ἀρετὰ</TextUnit>
    <TextUnit id="770" loc="775">καὶ θανοῦσι λάμπει.</TextUnit>
    <TextUnit id="771" loc="776">κρεῖσσον δὲ νίκαν μὴ κακόδοξον ἔχειν</TextUnit>
    <TextUnit id="772" loc="780">ἢ ξὺν φθόνῳ σφάλλειν δυνάμει τε δίκαν.</TextUnit>
    <TextUnit id="773" loc="781">ἡδὺ μὲν γὰρ αὐτίκα τοῦτο βροτοῖσιν,</TextUnit>
    <TextUnit id="774" loc="782">ἐν δὲ χρόνῳ τελέθει</TextUnit>
    <TextUnit id="775" loc="783">ξηρὸν καὶ ὀνείδεσιν ἔγκειται δόμος.</TextUnit>
    <TextUnit id="776" loc="784">ταύταν ᾔνεσα ταύταν καὶ φέρομαι βιοτάν,</TextUnit>
    <TextUnit id="777" loc="785">μηδὲν δίκας ἔξω κράτος ἐν θαλάμοις</TextUnit>
    <TextUnit id="778" loc="786">καὶ πόλει δύνασθαι.</TextUnit>
    <TextUnit id="779" loc="790">ὦ γέρον Αἰακίδα,</TextUnit>
    <TextUnit id="780" loc="791">πείθομαι καὶ σὺν Λαπίθαισί σε Κενταύ-</TextUnit>
    <TextUnit id="781" loc="792">ροις ὁμιλῆσαι δορὶ</TextUnit>
    <TextUnit id="782" loc="793">κλεινοτάτῳ: καὶ ἐπ' ̓Αργῴου δορὸς ἄξενον ὑγρὰν</TextUnit>
    <TextUnit id="783" loc="795">ἐκπερᾶσαι ποντιᾶν Ξυμπληγάδων</TextUnit>
    <TextUnit id="784" loc="796">κλεινὰν ἐπὶ ναυστολίαν,</TextUnit>
    <TextUnit id="785" loc="797">̓Ιλιάδα τε πόλιν ὅτε &amp;λτ;τὸ&amp;γτ; πάρος</TextUnit>
    <TextUnit id="786" loc="798">εὐδόκιμος [ὁ] Διὸς ἶνις ἀμφέβαλλεν φόνῳ,</TextUnit>
    <TextUnit id="787" loc="800">κοινὰν τὰν εὔκλειαν ἔχοντ'</TextUnit>
    <TextUnit id="788" loc="801">Εὐρώπαν ἀφικέσθαι.</TextUnit>
    <TextUnit id="789" loc="802">ὦ φίλταται γυναῖκες, ὡς κακὸν κακῷ</TextUnit>
    <TextUnit id="790" loc="803">διάδοχον ἐν τῇδ' ἡμέρᾳ πορσύνεται.</TextUnit>
    <TextUnit id="791" loc="804">δέσποινα γὰρ κατ' οἶκον, ̔Ερμιόνην λέγω,</TextUnit>
    <TextUnit id="792" loc="805">πατρός τ' ἐρημωθεῖσα συννοίᾳ θ' ἅμα,</TextUnit>
    <TextUnit id="793" loc="806">οἷον δέδρακεν ἔργον ̓Ανδρομάχην κτανεῖν</TextUnit>
    <TextUnit id="794" loc="807">καὶ παῖδα βουλεύσασα, κατθανεῖν θέλει,</TextUnit>
    <TextUnit id="795" loc="808">πόσιν τρέμουσα, μὴ ἀντὶ τῶν δεδραμένων</TextUnit>
    <TextUnit id="796" loc="809">ἐκ τῶνδ' ἀτίμως δωμάτων ἀποσταλῇ</TextUnit>
    <TextUnit id="797" loc="810">[ἢ κατθάνῃ κτείνουσα τοὺς οὐ χρὴ κτανεῖν].</TextUnit>
    <TextUnit id="798" loc="811">μόλις δέ νιν θέλουσαν ἀρτῆσαι δέρην</TextUnit>
    <TextUnit id="799" loc="812">εἴργουσι φύλακες δμῶες ἔκ τε δεξιᾶς</TextUnit>
    <TextUnit id="800" loc="813">ξίφη καθαρπάζουσιν ἐξαιρούμενοι.</TextUnit>
    <TextUnit id="801" loc="814">οὕτω μεταλγεῖ καὶ τὰ πρὶν δεδραμένα</TextUnit>
    <TextUnit id="802" loc="815">ἔγνωκε πράξας' οὐ καλῶς. ἐγὼ μὲν οὖν</TextUnit>
    <TextUnit id="803" loc="816">δέσποιναν εἴργους' ἀγχόνης κάμνω, φίλαι:</TextUnit>
    <TextUnit id="804" loc="817">ὑμεῖς δὲ βᾶσαι τῶνδε δωμάτων ἔσω</TextUnit>
    <TextUnit id="805" loc="818">θανάτου νιν ἐκλύσασθε: τῶν γὰρ ἠθάδων</TextUnit>
    <TextUnit id="806" loc="819">φίλων νέοι μολόντες εὐπιθέστεροι.</TextUnit>
    <TextUnit id="807" loc="820">καὶ μὴν ἐν οἴκοις προσπόλων ἀκούομεν</TextUnit>
    <TextUnit id="808" loc="821">βοὴν ἐφ' οἷσιν ἦλθες ἀγγέλλουσα σύ.</TextUnit>
    <TextUnit id="809" loc="822">δείξειν δ' ἔοικεν ἡ τάλαιν' ὅσον στένει</TextUnit>
    <TextUnit id="810" loc="823">πράξασα δεινά: δωμάτων γὰρ ἐκπερᾷ</TextUnit>
    <TextUnit id="811" loc="824">φεύγουσα χεῖρας προσπόλων πόθῳ θανεῖν.</TextUnit>
    <TextUnit id="812" loc="825">ἰώ μοί μοι:</TextUnit>
    <TextUnit id="813" loc="826">σπάραγμα κόμας ὀνύχων τε</TextUnit>
    <TextUnit id="814" loc="827">δάι' ἀμύγματα θήσομαι.</TextUnit>
    <TextUnit id="815" loc="828">ὦ παῖ, τί δράσεις; σῶμα σὸν καταικιῇ;</TextUnit>
    <TextUnit id="816" loc="829">αἰαῖ αἰαῖ:</TextUnit>
    <TextUnit id="817" loc="830">ἔρρ' αἰθέριον πλοκάμων ἐ-</TextUnit>
    <TextUnit id="818" loc="831">μῶν ἄπο, λεπτόμιτον φάρος.</TextUnit>
    <TextUnit id="819" loc="832">τέκνον, κάλυπτε στέρνα, σύνδησον πέπλους.</TextUnit>
    <TextUnit id="820" loc="833">τί δὲ στέρνα δεῖ καλύπτειν πέπλοις;</TextUnit>
    <TextUnit id="821" loc="834">δῆλα καὶ ἀμφιφανῆ καὶ ἄκρυπτα δε-</TextUnit>
    <TextUnit id="822" loc="835">δράκαμεν πόσιν.</TextUnit>
    <TextUnit id="823" loc="836">ἀλγεῖς φόνον ῥάψασα συγγάμῳ σέθεν;</TextUnit>
    <TextUnit id="824" loc="837">κατὰ μὲν οὖν στένω τόλμαν δαί̈αν,</TextUnit>
    <TextUnit id="825" loc="838">ἃν ἔρξ' ἁ κατάρατος ἐγὼ κατά-</TextUnit>
    <TextUnit id="826" loc="839">ρατος ἀνθρώποις.</TextUnit>
    <TextUnit id="827" loc="840">συγγνώσεταί σοι τήνδ' ἁμαρτίαν πόσις.</TextUnit>
    <TextUnit id="828" loc="841">τί μοι ξίφος</TextUnit>
    <TextUnit id="829" loc="842">ἐκ χερὸς ἠγρεύσω;</TextUnit>
    <TextUnit id="830" loc="843">ἀπόδος, ὦ φίλος, ἀπόδος, ἵν' ἀνταίαν</TextUnit>
    <TextUnit id="831" loc="844">ἐρείσω πλαγάν: τί με βρόχων εἴργεις;</TextUnit>
    <TextUnit id="832" loc="845">ἀλλ' εἴ ς' ἀφείην μὴ φρονοῦσαν, ὡς θάνῃς;</TextUnit>
    <TextUnit id="833" loc="846">οἴμοι πότμου.</TextUnit>
    <TextUnit id="834" loc="847">ποῦ μοι πυρὸς φίλα φλόξ;</TextUnit>
    <TextUnit id="835" loc="848">ποῦ δ' ἐκ πέτρας ἀερθῶ,</TextUnit>
    <TextUnit id="836" loc="849">ἢ κατὰ πόντον ἢ καθ' ὕλαν ὀρέων,</TextUnit>
    <TextUnit id="837" loc="850">ἵνα θανοῦσα νερτέροισιν μέλω;</TextUnit>
    <TextUnit id="838" loc="851">τί ταῦτα μοχθεῖς; συμφοραὶ θεήλατοι</TextUnit>
    <TextUnit id="839" loc="852">πᾶσιν βροτοῖσιν ἢ τότ' ἦλθον ἢ τότε.</TextUnit>
    <TextUnit id="840" loc="853">ἔλιπες ἔλιπες, ὦ πάτερ, ἐπακτίαν</TextUnit>
    <TextUnit id="841" loc="855">[ὡσεὶ] μονάδ' ἔρημον οὖσαν ἐνάλου κώπας.</TextUnit>
    <TextUnit id="842" loc="856">ὀλεῖ ὀλεῖ με [δηλαδὴ πόσις]: τᾷδ' οὐκέτ' ἐνοικήσω</TextUnit>
    <TextUnit id="843" loc="857">νυμφιδίῳ στέγᾳ.</TextUnit>
    <TextUnit id="844" loc="858">τίνος ἀγαλμάτων ἱκέτις ὁρμαθῶ;</TextUnit>
    <TextUnit id="845" loc="860">ἢ δούλα δούλας γόνασι προσπέσω;</TextUnit>
    <TextUnit id="846" loc="861">Φθιάδος ἐκ γᾶς</TextUnit>
    <TextUnit id="847" loc="862">κυανόπτερος ὄρνις ἀρθείην,</TextUnit>
    <TextUnit id="848" loc="863">πευκᾶεν σκάφος ᾇ διὰ Κυανέας ἐπέρασεν ἀκτάς,</TextUnit>
    <TextUnit id="849" loc="865">πρωτόπλοος πλάτα.</TextUnit>
    <TextUnit id="850" loc="866">ὦ παῖ, τὸ λίαν οὔτ' ἐκεῖν' ἐπῄνεσα,</TextUnit>
    <TextUnit id="851" loc="867">ὅτ' εἰς γυναῖκα Τρῳάδ' ἐξημάρτανες,</TextUnit>
    <TextUnit id="852" loc="868">οὔτ' αὖ τὸ νῦν σου δεῖμ' ὃ δειμαίνεις ἄγαν.</TextUnit>
    <TextUnit id="853" loc="869">οὐχ ὧδε κῆδος σὸν διώσεται πόσις</TextUnit>
    <TextUnit id="854" loc="870">φαύλοις γυναικὸς βαρβάρου πεισθεὶς λόγοις.</TextUnit>
    <TextUnit id="855" loc="871">οὐ γάρ τί ς' αἰχμάλωτον ἐκ Τροίας ἔχει,</TextUnit>
    <TextUnit id="856" loc="872">ἀλλ' ἀνδρὸς ἐσθλοῦ παῖδα σὺν πολλοῖς λαβὼν</TextUnit>
    <TextUnit id="857" loc="873">ἕδνοισι, πόλεώς τ' οὐ μέσως εὐδαίμονος.</TextUnit>
    <TextUnit id="858" loc="874">πατὴρ δέ ς' οὐχ ὧδ' ὡς σὺ δειμαίνεις, τέκνον,</TextUnit>
    <TextUnit id="859" loc="875">προδοὺς ἐάσει δωμάτων τῶνδ' ἐκπεσεῖν.</TextUnit>
    <TextUnit id="860" loc="876">ἀλλ' εἴσιθ' εἴσω μηδὲ φαντάζου δόμων</TextUnit>
    <TextUnit id="861" loc="877">πάροιθε τῶνδε, μή τιν' αἰσχύνην λάβῃς</TextUnit>
    <TextUnit id="862" loc="878">[πρόσθεν μελάθρων τῶνδ' ὁρωμένη, τέκνον].</TextUnit>
    <TextUnit id="863" loc="879">καὶ μὴν ὅδ' ἀλλόχρως τις ἔκδημος ξένος</TextUnit>
    <TextUnit id="864" loc="880">σπουδῇ πρὸς ἡμᾶς βημάτων πορεύεται.</TextUnit>
    <TextUnit id="865" loc="881">ξέναι γυναῖκες, ἦ τάδ' ἔστ' ̓Αχιλλέως</TextUnit>
    <TextUnit id="866" loc="882">παιδὸς μέλαθρα καὶ τυραννικαὶ στέγαι;</TextUnit>
    <TextUnit id="867" loc="883">ἔγνως: ἀτὰρ δὴ τίς σὺ πυνθάνῃ τάδε;</TextUnit>
    <TextUnit id="868" loc="884">̓Αγαμέμνονός τε καὶ Κλυταιμήστρας τόκος,</TextUnit>
    <TextUnit id="869" loc="885">ὄνομα δ' ̓Ορέστης: ἔρχομαι δὲ πρὸς Διὸς</TextUnit>
    <TextUnit id="870" loc="886">μαντεῖα Δωδωναῖ'. ἐπεὶ δ' ἀφικόμην</TextUnit>
    <TextUnit id="871" loc="887">Φθίαν, δοκεῖ μοι ξυγγενοῦς μαθεῖν πέρι</TextUnit>
    <TextUnit id="872" loc="888">γυναικός, εἰ ζῇ κεὐτυχοῦσα τυγχάνει</TextUnit>
    <TextUnit id="873" loc="889">ἡ Σπαρτιᾶτις ̔Ερμιόνη: τηλουρὰ γὰρ</TextUnit>
    <TextUnit id="874" loc="890">ναίους' ἀφ' ἡμῶν πεδί' ὅμως ἐστὶν φίλη.</TextUnit>
    <TextUnit id="875" loc="891">ὦ ναυτίλοισι χείματος λιμὴν φανεὶς</TextUnit>
    <TextUnit id="876" loc="892">̓Αγαμέμνονος παῖ, πρός σε τῶνδε γουνάτων,</TextUnit>
    <TextUnit id="877" loc="893">οἴκτιρον ἡμᾶς ὧν ἐπισκοπεῖς τύχας,</TextUnit>
    <TextUnit id="878" loc="894">πράσσοντας οὐκ εὖ. στεμμάτων δ' οὐχ ἥσσονας</TextUnit>
    <TextUnit id="879" loc="895">σοῖς προστίθημι γόνασιν ὠλένας ἐμάς.</TextUnit>
    <TextUnit id="880" loc="896">ἔα:</TextUnit>
    <TextUnit id="881" loc="897">τί χρῆμα; μῶν ἐσφάλμεθ' ἢ σαφῶς ὁρῶ</TextUnit>
    <TextUnit id="882" loc="898">δόμων ἄνασσαν τῶνδε Μενέλεω κόρην;</TextUnit>
    <TextUnit id="883" loc="899">ἥνπερ μόνην γε Τυνδαρὶς τίκτει γυνὴ</TextUnit>
    <TextUnit id="884" loc="900">̔Ελένη κατ' οἴκους πατρί: μηδὲν ἀγνόει.</TextUnit>
    <TextUnit id="885" loc="900">ὦ Φοῖβ' ἀκέστορ, πημάτων δοίης λύσιν.</TextUnit>
    <TextUnit id="886" loc="901">τί χρῆμα; πρὸς θεῶν ἢ βροτῶν πάσχεις κακά;</TextUnit>
    <TextUnit id="887" loc="902">τὰ μὲν πρὸς ἡμῶν, τὰ δὲ πρὸς ἀνδρὸς ὅς μ' ἔχει,</TextUnit>
    <TextUnit id="888" loc="903">τὰ δ' ἐκ θεῶν του: πανταχῇ δ' ὀλώλαμεν.</TextUnit>
    <TextUnit id="889" loc="904">τίς οὖν ἂν εἴη μὴ πεφυκότων γέ πω</TextUnit>
    <TextUnit id="890" loc="905">παίδων γυναικὶ συμφορὰ πλὴν εἰς λέχος;</TextUnit>
    <TextUnit id="891" loc="906">τοῦτ' αὐτὸ καὶ νοσοῦμεν: εὖ μ' ὑπηγάγου.</TextUnit>
    <TextUnit id="892" loc="907">ἄλλην τιν' εὐνὴν ἀντὶ σοῦ στέργει πόσις;</TextUnit>
    <TextUnit id="893" loc="908">τὴν αἰχμάλωτον ̔́Εκτορος ξυνευνέτιν.</TextUnit>
    <TextUnit id="894" loc="909">κακόν γ' ἔλεξας, ἄνδρα δίσς' ἔχειν λέχη.</TextUnit>
    <TextUnit id="895" loc="910">τοιαῦτα ταῦτα. κᾆτ' ἔγωγ' ἠμυνάμην.</TextUnit>
    <TextUnit id="896" loc="911">μῶν εἰς γυναῖκ' ἔρραψας οἷα δὴ γυνή;</TextUnit>
    <TextUnit id="897" loc="912">φόνον γ' ἐκείνῃ καὶ τέκνῳ νοθαγενεῖ.</TextUnit>
    <TextUnit id="898" loc="913">κἄκτεινας, ἤ τις συμφορά ς' ἀφείλετο;</TextUnit>
    <TextUnit id="899" loc="914">γέρων γε Πηλεύς, τοὺς κακίονας σέβων.</TextUnit>
    <TextUnit id="900" loc="915">σοὶ δ' ἦν τις ὅστις τοῦδ' ἐκοινώνει φόνου;</TextUnit>
    <TextUnit id="901" loc="916">πατήρ γ' ἐπ' αὐτὸ τοῦτ' ἀπὸ Σπάρτης μολών.</TextUnit>
    <TextUnit id="902" loc="917">κἄπειτα τοῦ γέροντος ἡσσήθη χερί;</TextUnit>
    <TextUnit id="903" loc="918">αἰδοῖ γε: καί μ' ἔρημον οἴχεται λιπών.</TextUnit>
    <TextUnit id="904" loc="919">συνῆκα: ταρβεῖς τοῖς δεδραμένοις πόσιν.</TextUnit>
    <TextUnit id="905" loc="920">ἔγνως: ὀλεῖ γάρ μ' ἐνδίκως. τί δεῖ λέγειν;</TextUnit>
    <TextUnit id="906" loc="921">ἀλλ' ἄντομαί σε Δία καλοῦς' ὁμόγνιον,</TextUnit>
    <TextUnit id="907" loc="922">πέμψον με χώρας τῆσδ' ὅποι προσωτάτω</TextUnit>
    <TextUnit id="908" loc="923">ἢ πρὸς πατρῷον μέλαθρον: ὡς δοκοῦσί γε</TextUnit>
    <TextUnit id="909" loc="924">δόμοι τ' ἐλαύνειν φθέγμ' ἔχοντες οἵδε με,</TextUnit>
    <TextUnit id="910" loc="925">μισεῖ τε γαῖα Φθιάς. εἰ δ' ἥξει πάρος</TextUnit>
    <TextUnit id="911" loc="926">Φοίβου λιπὼν μαντεῖον εἰς δόμους πόσις,</TextUnit>
    <TextUnit id="912" loc="927">κτενεῖ μ' ἐπ' αἰσχίστοισιν: ἢ δουλεύσομεν</TextUnit>
    <TextUnit id="913" loc="928">νόθοισι λέκτροις ὧν ἐδέσποζον πρὸ τοῦ.</TextUnit>
    <TextUnit id="914" loc="929">πῶς οὖν τάδ', ὡς εἴποι τις, ἐξημάρτανες;</TextUnit>
    <TextUnit id="915" loc="930">κακῶν γυναικῶν εἴσοδοί μ' ἀπώλεσαν,</TextUnit>
    <TextUnit id="916" loc="931">αἵ μοι λέγουσαι τούσδ' ἐχαύνωσαν λόγους:</TextUnit>
    <TextUnit id="917" loc="932">Σὺ τὴν κακίστην αἰχμάλωτον ἐν δόμοις</TextUnit>
    <TextUnit id="918" loc="933">δούλην ἀνέξῃ σοὶ λέχους κοινουμένην;</TextUnit>
    <TextUnit id="919" loc="934">μὰ τὴν ἄνασσαν, οὐκ ἂν ἔν γ' ἐμοῖς δόμοις</TextUnit>
    <TextUnit id="920" loc="935">βλέπους' ἂν αὐγὰς τἄμ' ἐκαρποῦτ' ἂν λέχη.</TextUnit>
    <TextUnit id="921" loc="936">κἀγὼ κλύουσα τούσδε Σειρήνων λόγους,</TextUnit>
    <TextUnit id="922" loc="937">[σοφῶν πανούργων ποικίλων λαλημάτων,]</TextUnit>
    <TextUnit id="923" loc="938">ἐξηνεμώθην μωρίᾳ. τί γάρ μ' ἐχρῆν</TextUnit>
    <TextUnit id="924" loc="939">πόσιν φυλάσσειν, ᾗ παρῆν ὅσων ἔδει;</TextUnit>
    <TextUnit id="925" loc="940">πολὺς μὲν ὄλβος: δωμάτων δ' ἠνάσσομεν:</TextUnit>
    <TextUnit id="926" loc="941">παῖδας δ' ἐγὼ μὲν γνησίους ἔτικτον ἄν,</TextUnit>
    <TextUnit id="927" loc="942">ἡ δ' ἡμιδούλους τοῖς ἐμοῖς νοθαγενεῖς.</TextUnit>
    <TextUnit id="928" loc="943">ἀλλ' οὔποτ' οὔποτ' （οὐ γὰρ εἰσάπαξ ἐρῶ）</TextUnit>
    <TextUnit id="929" loc="944">χρὴ τούς γε νοῦν ἔχοντας, οἷς ἔστιν γυνή,</TextUnit>
    <TextUnit id="930" loc="945">πρὸς τὴν ἐν οἴκοις ἄλοχον ἐσφοιτᾶν ἐᾶν</TextUnit>
    <TextUnit id="931" loc="946">γυναῖκας: αὗται γὰρ διδάσκαλοι κακῶν:</TextUnit>
    <TextUnit id="932" loc="947">ἡ μέν τι κερδαίνουσα συμφθείρει λέχος,</TextUnit>
    <TextUnit id="933" loc="948">ἡ δ' ἀμπλακοῦσα συννοσεῖν αὑτῇ θέλει,</TextUnit>
    <TextUnit id="934" loc="949">πολλαὶ δὲ μαργότητι. κἀντεῦθεν δόμοι</TextUnit>
    <TextUnit id="935" loc="950">νοσοῦσιν ἀνδρῶν. πρὸς τάδ' εὖ φυλάσσετε</TextUnit>
    <TextUnit id="936" loc="951">κλῄθροισι καὶ μοχλοῖσι δωμάτων πύλας:</TextUnit>
    <TextUnit id="937" loc="952">ὑγιὲς γὰρ οὐδὲν αἱ θύραθεν εἴσοδοι</TextUnit>
    <TextUnit id="938" loc="953">δρῶσιν γυναικῶν, ἀλλὰ πολλὰ καὶ κακά.</TextUnit>
    <TextUnit id="939" loc="954">ἄγαν ἐφῆκας γλῶσσαν εἰς τὸ σύμφυτον.</TextUnit>
    <TextUnit id="940" loc="955">συγγνωστὰ μέν νυν σοὶ τάδ', ἀλλ' ὅμως χρεὼν</TextUnit>
    <TextUnit id="941" loc="956">κοσμεῖν γυναῖκας τὰς γυναικείας νόσους.</TextUnit>
    <TextUnit id="942" loc="957">σοφόν τι χρῆμα τοῦ διδάξαντος βροτοὺς</TextUnit>
    <TextUnit id="943" loc="958">λόγους ἀκούειν τῶν ἐναντίων πάρα.</TextUnit>
    <TextUnit id="944" loc="959">ἐγὼ γὰρ εἰδὼς τῶνδε σύγχυσιν δόμων</TextUnit>
    <TextUnit id="945" loc="960">ἔριν τε τὴν σὴν καὶ γυναικὸς ̔́Εκτορος,</TextUnit>
    <TextUnit id="946" loc="961">φυλακὰς ἔχων ἔμιμνον, εἴτ' αὐτοῦ μενεῖς</TextUnit>
    <TextUnit id="947" loc="962">εἴτ' ἐκφοβηθεῖς' αἰχμαλωτίδος φόνῳ</TextUnit>
    <TextUnit id="948" loc="963">γυναικὸς οἴκων τῶνδ' ἀπηλλάχθαι θέλεις.</TextUnit>
    <TextUnit id="949" loc="964">ἦλθον δὲ σὰς μὲν οὐ σέβων ἐπιστολάς,</TextUnit>
    <TextUnit id="950" loc="965">εἰ δ' ἐνδιδοίης, ὥσπερ ἐνδίδως, λόγον,</TextUnit>
    <TextUnit id="951" loc="966">πέμψων ς' ἀπ' οἴκων τῶνδ'. ἐμὴ γὰρ οὖσα πρὶν</TextUnit>
    <TextUnit id="952" loc="967">σὺν τῷδε ναίεις ἀνδρὶ σοῦ πατρὸς κάκῃ,</TextUnit>
    <TextUnit id="953" loc="968">ὃς πρὶν τὰ Τροίας ἐσβαλεῖν ὁρίσματα</TextUnit>
    <TextUnit id="954" loc="969">γυναῖκ' ἐμοί σε δοὺς ὑπέσχεθ' ὕστερον</TextUnit>
    <TextUnit id="955" loc="970">τῷ νῦν ς' ἔχοντι, Τρῳάδ' εἰ πέρσοι πόλιν.</TextUnit>
    <TextUnit id="956" loc="971">ἐπεὶ δ' ̓Αχιλλέως δεῦρ' ἐνόστησεν γόνος,</TextUnit>
    <TextUnit id="957" loc="972">σῷ μὲν συνέγνων πατρί, τὸν δ' ἐλισσόμην</TextUnit>
    <TextUnit id="958" loc="973">γάμους ἀφεῖναι σούς, ἐμὰς λέγων τύχας</TextUnit>
    <TextUnit id="959" loc="974">καὶ τὸν παρόντα δαίμον', ὡς φίλων μὲν ἂν</TextUnit>
    <TextUnit id="960" loc="975">γήμαιμ' ἀπ' ἀνδρῶν, ἔκτοθεν δ' οὐ ῥᾳδίως,</TextUnit>
    <TextUnit id="961" loc="976">φεύγων ἀπ' οἴκων ἃς ἐγὼ φεύγω φυγάς.</TextUnit>
    <TextUnit id="962" loc="977">ὁ δ' ἦν ὑβριστὴς ἐς τ' ἐμῆς μητρὸς φόνον</TextUnit>
    <TextUnit id="963" loc="978">τάς θ' αἱματωποὺς θεὰς ὀνειδίζων ἐμοί.</TextUnit>
    <TextUnit id="964" loc="979">κἀγὼ ταπεινὸς ὢν τύχαις ταῖς οἴκοθεν</TextUnit>
    <TextUnit id="965" loc="980">ἤλγουν μὲν ἤλγουν, συμφορὰς δ' ἠνειχόμην,</TextUnit>
    <TextUnit id="966" loc="981">σῶν δὲ στερηθεὶς ᾠχόμην ἄκων γάμων.</TextUnit>
    <TextUnit id="967" loc="982">νῦν οὖν, ἐπειδὴ περιπετεῖς ἔχεις τύχας</TextUnit>
    <TextUnit id="968" loc="983">καὶ ξυμφορὰν τήνδ' ἐσπεσοῦς' ἀμηχανεῖς,</TextUnit>
    <TextUnit id="969" loc="984">ἄξω ς' ἀπ' οἴκων καὶ πατρὸς δώσω χερί.</TextUnit>
    <TextUnit id="970" loc="985">τὸ συγγενὲς γὰρ δεινόν, ἔν τε τοῖς κακοῖς</TextUnit>
    <TextUnit id="971" loc="986">οὐκ ἔστιν οὐδὲν κρεῖσσον οἰκείου φίλου.</TextUnit>
    <TextUnit id="972" loc="987">νυμφευμάτων μὲν τῶν ἐμῶν πατὴρ ἐμὸς</TextUnit>
    <TextUnit id="973" loc="988">μέριμναν ἕξει, κοὐκ ἐμὸν κρίνειν τόδε.</TextUnit>
    <TextUnit id="974" loc="989">ἀλλ' ὡς τάχιστα τῶνδέ μ' ἔκπεμψον δόμων</TextUnit>
    <TextUnit id="975" loc="990">μὴ φθῇ σε προσβὰς δῶμα καὶ μ' ἑλὼν πόσις,</TextUnit>
    <TextUnit id="976" loc="991">ἢ πρέσβυς οἴκους μ' ἐξερημοῦσαν μαθὼν</TextUnit>
    <TextUnit id="977" loc="992">Πηλεὺς μετέλθῃ πωλικοῖς διώγμασιν.</TextUnit>
    <TextUnit id="978" loc="993">θάρσει γέροντος χεῖρα: τὸν δ' ̓Αχιλλέως</TextUnit>
    <TextUnit id="979" loc="994">μηδὲν φοβηθῇς παῖδ', ὅς' εἰς ἔμ' ὕβρισε.</TextUnit>
    <TextUnit id="980" loc="995">τοία γὰρ αὐτῷ μηχανὴ πεπλεγμένη</TextUnit>
    <TextUnit id="981" loc="996">βρόχοις ἀκινήτοισιν ἕστηκεν φόνου</TextUnit>
    <TextUnit id="982" loc="997">πρὸς τῆσδε χειρός: ἣν πάρος μὲν οὐκ ἐρῶ,</TextUnit>
    <TextUnit id="983" loc="998">τελουμένων δὲ Δελφὶς εἴσεται πέτρα.</TextUnit>
    <TextUnit id="984" loc="999">ὁ μητροφόντης δ', ἢν δορυξένων ἐμῶν</TextUnit>
    <TextUnit id="985" loc="1000">μείνωσιν ὅρκοι Πυθικὴν ἀνὰ χθόνα,</TextUnit>
    <TextUnit id="986" loc="1001">δείξω γαμεῖν σφε μηδέν' ὧν ἐχρῆν ἐμέ.</TextUnit>
    <TextUnit id="987" loc="1002">πικρῶς δὲ πατρὸς φόνιον αἰτήσει δίκην</TextUnit>
    <TextUnit id="988" loc="1003">ἄνακτα Φοῖβον: οὐδέ νιν μετάστασις</TextUnit>
    <TextUnit id="989" loc="1004">γνώμης ὀνήσει θεῷ διδόντα νῦν δίκας,</TextUnit>
    <TextUnit id="990" loc="1005">ἀλλ' ἔκ τ' ἐκείνου διαβολαῖς τε ταῖς ἐμαῖς</TextUnit>
    <TextUnit id="991" loc="1006">κακῶς ὀλεῖται: γνώσεται δ' ἔχθραν θεοῦ.</TextUnit>
    <TextUnit id="992" loc="1007">ἐχθρῶν γὰρ ἀνδρῶν μοῖραν εἰς ἀναστροφὴν</TextUnit>
    <TextUnit id="993" loc="1008">δαίμων δίδωσι κοὐκ ἐᾷ φρονεῖν μέγα.</TextUnit>
    <TextUnit id="994" loc="1009">ὦ Φοῖβε πυργώσας τὸν ἐν ̓Ιλίῳ εὐτειχῆ πάγον</TextUnit>
    <TextUnit id="995" loc="1010">καὶ πόντιε κυανέαις ἵπποις διφρεύ-</TextUnit>
    <TextUnit id="996" loc="1011">ων ἅλιον πέλαγος,</TextUnit>
    <TextUnit id="997" loc="1012">τίνος οὕνεκ' ἄτιμον ὀργά-</TextUnit>
    <TextUnit id="998" loc="1015">ας χέρα τεκτοσύνας ̓Ε-</TextUnit>
    <TextUnit id="999" loc="1016">νυαλίῳ δοριμήστορι προσθέν-</TextUnit>
    <TextUnit id="1000" loc="1017">τες τάλαιναν τάλαι-</TextUnit>
    <TextUnit id="1001" loc="1018">ναν μεθεῖτε Τροίαν;</TextUnit>
    <TextUnit id="1002" loc="1019">πλείστους δ' ἐπ' ἀκταῖσιν Σιμοεντίσιν εὐίππους ὄχους</TextUnit>
    <TextUnit id="1003" loc="1020">ἐζεύξατε καὶ φονίους ἀνδρῶν ἁμίλ-</TextUnit>
    <TextUnit id="1004" loc="1021">λας ἔθετ' ἀστεφάνους:</TextUnit>
    <TextUnit id="1005" loc="1022">ἀπὸ δὲ φθίμενοι βεβᾶσιν</TextUnit>
    <TextUnit id="1006" loc="1023">̓Ιλιάδαι βασιλῆες,</TextUnit>
    <TextUnit id="1007" loc="1025">οὐδ' ἔτι πῦρ ἐπιβώμιον ἐν Τροί-</TextUnit>
    <TextUnit id="1008" loc="1026">ᾳ θεοῖσιν λέλαμ-</TextUnit>
    <TextUnit id="1009" loc="1027">πεν καπνῷ θυώδει.</TextUnit>
    <TextUnit id="1010" loc="1028">βέβακε δ' ̓Ατρείδας ἀλόχου παλάμαις,</TextUnit>
    <TextUnit id="1011" loc="1029">αὐτά τ' ἐναλλάξασα φόνῳ θάνατον</TextUnit>
    <TextUnit id="1012" loc="1030">πρὸς τέκνων ἀπηύρα.</TextUnit>
    <TextUnit id="1013" loc="1031">θεοῦ θεοῦ νῦν κέλευμ' ἐπεστράφη</TextUnit>
    <TextUnit id="1014" loc="1032">μαντόσυνον, ὅτε νιν ̓Αργόθεν πορευθεὶς</TextUnit>
    <TextUnit id="1015" loc="1033">̓Αγαμεμνόνιος κέλωρ, ἀδύτων ἐπιβὰς</TextUnit>
    <TextUnit id="1016" loc="1035">κτήσατ', ὢν ματρὸς φονεὺς</TextUnit>
    <TextUnit id="1017" loc="1036">ὦ δαῖμον, ὦ Φοῖβε, πῶς πείθομαι;</TextUnit>
    <TextUnit id="1018" loc="1037">πολλαὶ δ' ἀν' ̔Ελλάνων ἀγόρους στοναχὰς</TextUnit>
    <TextUnit id="1019" loc="1038">μέλποντο δυστάνων λεχέων ἄλοχοι,</TextUnit>
    <TextUnit id="1020" loc="1040">ἐκ δ' ἔλειπον οἴκους</TextUnit>
    <TextUnit id="1021" loc="1041">πρὸς ἄλλον εὐνάτορ'. οὐχὶ σοὶ μόνᾳ</TextUnit>
    <TextUnit id="1022" loc="1042">δύσφρονες ἐπέπεσον, οὐ φίλοισι, λῦπαι:</TextUnit>
    <TextUnit id="1023" loc="1043">νόσον ̔Ελλὰς ἔτλα, νόσον: διέβα δὲ Φρυγῶν</TextUnit>
    <TextUnit id="1024" loc="1045">καὶ πρὸς εὐκάρπους γύας</TextUnit>
    <TextUnit id="1025" loc="1046">σκηπτὸς σταλάσσων †̔́Αιδα† φόνον.</TextUnit>
    <TextUnit id="1026" loc="1047">Φθιώτιδες γυναῖκες, ἱστοροῦντί μοι</TextUnit>
    <TextUnit id="1027" loc="1048">σημήνατ': ᾐσθόμην γὰρ οὐ σαφῆ λόγον</TextUnit>
    <TextUnit id="1028" loc="1049">ὡς δώματ' ἐκλιποῦσα Μενέλεω κόρη</TextUnit>
    <TextUnit id="1029" loc="1050">φρούδη τάδ': ἥκω δ' ἐκμαθεῖν σπουδὴν ἔχων</TextUnit>
    <TextUnit id="1030" loc="1051">εἰ ταῦτ' ἀληθῆ: τῶν γὰρ ἐκδήμων φίλων</TextUnit>
    <TextUnit id="1031" loc="1052">δεῖ τοὺς κατ' οἶκον ὄντας ἐκπονεῖν τύχας.</TextUnit>
    <TextUnit id="1032" loc="1053">Πηλεῦ, σαφῶς ἤκουσας: οὐδ' ἐμοὶ καλὸν</TextUnit>
    <TextUnit id="1033" loc="1054">κρύπτειν ἐν οἷς παροῦσα τυγχάνω κακοῖς:</TextUnit>
    <TextUnit id="1034" loc="1055">βασίλεια γὰρ τῶνδ' οἴχεται φυγὰς δόμων.</TextUnit>
    <TextUnit id="1035" loc="1056">τίνος φόβου τυχοῦσα; διαπέραινέ μοι.</TextUnit>
    <TextUnit id="1036" loc="1057">πόσιν τρέμουσα, μὴ δόμων νιν ἐκβάλῃ.</TextUnit>
    <TextUnit id="1037" loc="1058">μῶν ἀντὶ παιδὸς θανασίμων βουλευμάτων;</TextUnit>
    <TextUnit id="1038" loc="1059">ναί, καὶ γυναικὸς αἰχμαλωτίδος φόβῳ.</TextUnit>
    <TextUnit id="1039" loc="1060">σὺν πατρὶ δ' οἴκους ἢ τίνος λείπει μέτα;</TextUnit>
    <TextUnit id="1040" loc="1061">̓Αγαμέμνονός νιν παῖς βέβηκ' ἄγων χθονός.</TextUnit>
    <TextUnit id="1041" loc="1062">ποίαν περαίνων ἐλπίδ'; ἦ γῆμαι θέλων;</TextUnit>
    <TextUnit id="1042" loc="1063">καὶ σῷ γε παιδὸς παιδὶ πορσύνων μόρον.</TextUnit>
    <TextUnit id="1043" loc="1064">κρυπτὸς καταστὰς ἢ κατ' ὄμμ' ἐλθὼν μάχῃ;</TextUnit>
    <TextUnit id="1044" loc="1065">ἁγνοῖς ἐν ἱεροῖς Λοξίου Δελφῶν μέτα.</TextUnit>
    <TextUnit id="1045" loc="1066">οἴμοι: τόδ' ἤδη δεινόν. οὐχ ὅσον τάχος</TextUnit>
    <TextUnit id="1046" loc="1067">χωρήσεταί τις Πυθικὴν πρὸς ἑστίαν</TextUnit>
    <TextUnit id="1047" loc="1068">καὶ τἀνθάδ' ὄντα τοῖς ἐκεῖ λέξει φίλοις,</TextUnit>
    <TextUnit id="1048" loc="1069">πρὶν παῖδ' ̓Αχιλλέως κατθανεῖν ἐχθρῶν ὕπο;</TextUnit>
    <TextUnit id="1049" loc="1070">ὤμοι μοι:</TextUnit>
    <TextUnit id="1050" loc="1071">οἵας ὁ τλήμων ἀγγελῶν ἥκω τύχας</TextUnit>
    <TextUnit id="1051" loc="1072">σοί τ', ὦ γεραιέ, καὶ φίλοισι δεσπότου.</TextUnit>
    <TextUnit id="1052" loc="1073">αἰαῖ: πρόμαντις θυμὸς ὥς τι προσδοκᾷ.</TextUnit>
    <TextUnit id="1053" loc="1074">οὐκ ἔστι σοι παῖς παιδός, ὡς μάθῃς, γέρον</TextUnit>
    <TextUnit id="1054" loc="1075">Πηλεῦ: τοιάσδε φασγάνων πληγὰς ἔχει</TextUnit>
    <TextUnit id="1055" loc="1075">Δελφῶν ὑπ' ἀνδρῶν καὶ Μυκηναίου ξένου.</TextUnit>
    <TextUnit id="1056" loc="1076">ἆ ἆ, τί δράσεις, ὦ γεραιέ; μὴ πέσῃς:</TextUnit>
    <TextUnit id="1057" loc="1077">ἔπαιρε σαυτόν.</TextUnit>
    <TextUnit id="1058" loc="1078">οὐδέν εἰμ': ἀπωλόμην.</TextUnit>
    <TextUnit id="1059" loc="1079">φρούδη μὲν αὐδή, φροῦδα δ' ἄρθρα μου κάτω.</TextUnit>
    <TextUnit id="1060" loc="1080">ἄκουσον, εἰ σοὶ καὶ φίλοις ἀμυναθεῖν</TextUnit>
    <TextUnit id="1061" loc="1080">χρῄζεις, τὸ πραχθέν, σὸν κατορθώσας δέμας.</TextUnit>
    <TextUnit id="1062" loc="1081">ὦ μοῖρα, γήρως ἐσχάτοις πρὸς τέρμασιν</TextUnit>
    <TextUnit id="1063" loc="1082">οἵα με τὸν δύστηνον ἀμφιβᾶς' ἔχεις.</TextUnit>
    <TextUnit id="1064" loc="1083">πῶς δ' οἴχεταί μοι παῖς μόνου παιδὸς μόνος;</TextUnit>
    <TextUnit id="1065" loc="1084">σήμαιν': ἀκοῦσαι δ' οὐκ ἀκούσθ' ὅμως θέλω.</TextUnit>
    <TextUnit id="1066" loc="1085">ἐπεὶ τὸ κλεινὸν ἤλθομεν Φοίβου πέδον,</TextUnit>
    <TextUnit id="1067" loc="1086">τρεῖς μὲν φαεννὰς ἡλίου διεξόδους</TextUnit>
    <TextUnit id="1068" loc="1087">θέᾳ διδόντες ὄμματ' ἐξεπίμπλαμεν.</TextUnit>
    <TextUnit id="1069" loc="1088">καὶ τοῦθ' ὕποπτον ἦν ἄρ': ἐς δὲ συστάσεις</TextUnit>
    <TextUnit id="1070" loc="1089">κύκλους τ' ἐχώρει λαὸς οἰκήτωρ θεοῦ.</TextUnit>
    <TextUnit id="1071" loc="1090">̓Αγαμέμνονος δὲ παῖς διαστείχων πόλιν</TextUnit>
    <TextUnit id="1072" loc="1091">ἐς οὖς ἑκάστῳ δυσμενεῖς ηὔδα λόγους:</TextUnit>
    <TextUnit id="1073" loc="1092">̔Ορᾶτε τοῦτον, ὃς διαστείχει θεοῦ</TextUnit>
    <TextUnit id="1074" loc="1093">χρυσοῦ γέμοντα γύαλα, θησαυροὺς βροτῶν,</TextUnit>
    <TextUnit id="1075" loc="1094">τὸ δεύτερον παρόντ' ἐφ' οἷσι καὶ πάρος</TextUnit>
    <TextUnit id="1076" loc="1095">δεῦρ' ἦλθε, Φοίβου ναὸν ἐκπέρσαι θέλων;</TextUnit>
    <TextUnit id="1077" loc="1096">κἀκ τοῦδ' ἐχώρει ῥόθιον ἐν πόλει κακόν:</TextUnit>
    <TextUnit id="1078" loc="1097">ἀρχαὶ δ' ἐπληροῦντ' ἐς τὰ βουλευτήρια,</TextUnit>
    <TextUnit id="1079" loc="1098">ἰδίᾳ θ' ὅσοι θεοῦ χρημάτων ἐφέστασαν,</TextUnit>
    <TextUnit id="1080" loc="1099">φρουρὰν ἐτάξαντ' ἐν περιστύλοις δόμοις.</TextUnit>
    <TextUnit id="1081" loc="1100">ἡμεῖς δὲ μῆλα, φυλλάδος Παρνασίας</TextUnit>
    <TextUnit id="1082" loc="1101">παιδεύματ', οὐδὲν τῶνδέ πω πεπυσμένοι,</TextUnit>
    <TextUnit id="1083" loc="1102">λαβόντες ᾖμεν ἐσχάραις τ' ἐφέσταμεν</TextUnit>
    <TextUnit id="1084" loc="1103">σὺν προξένοισι μάντεσίν τε Πυθικοῖς.</TextUnit>
    <TextUnit id="1085" loc="1104">καί τις τόδ' εἶπεν: "̓͂Ω" νεανία, τί σοι</TextUnit>
    <TextUnit id="1086" loc="1105">θεῷ κατευξώμεσθα; τίνος ἥκεις χάριν;</TextUnit>
    <TextUnit id="1087" loc="1106">ὁ δ' εἶπε: Φοίβῳ τῆς πάροιθ' ἁμαρτίας</TextUnit>
    <TextUnit id="1088" loc="1107">δίκας παρασχεῖν βουλόμεσθ': ᾔτησα γὰρ</TextUnit>
    <TextUnit id="1089" loc="1108">πατρός ποτ' αὐτὸν αἵματος δοῦναι δίκην.</TextUnit>
    <TextUnit id="1090" loc="1109">κἀνταῦθ' ̓Ορέστου μῦθος ἰσχύων μέγα</TextUnit>
    <TextUnit id="1091" loc="1110">ἐφαίνεθ', ὡς ψεύδοιτο δεσπότης ἐμός,</TextUnit>
    <TextUnit id="1092" loc="1111">ἥκων ἐπ' αἰσχροῖς. ἔρχεται δ' ἀνακτόρων</TextUnit>
    <TextUnit id="1093" loc="1112">κρηπῖδος ἐντός, ὡς πάρος χρηστηρίων</TextUnit>
    <TextUnit id="1094" loc="1113">εὔξαιτο Φοίβῳ: τυγχάνει δ' ἐν ἐμπύροις:</TextUnit>
    <TextUnit id="1095" loc="1114">τῷ δὲ ξιφήρης ἆρ' ὑφειστήκει λόχος</TextUnit>
    <TextUnit id="1096" loc="1115">δάφνῃ σκιασθείς: ὧν Κλυταιμήστρας τόκος</TextUnit>
    <TextUnit id="1097" loc="1116">εἷς ἦν ἁπάντων τῶνδε μηχανορράφος.</TextUnit>
    <TextUnit id="1098" loc="1117">χὠ μὲν κατ' ὄμμα στὰς προσεύχεται θεῷ:</TextUnit>
    <TextUnit id="1099" loc="1118">οἱ δ' ὀξυθήκτοις φασγάνοις ὡπλισμένοι</TextUnit>
    <TextUnit id="1100" loc="1119">κεντοῦς' ἀτευχῆ παῖδ' ̓Αχιλλέως λάθρᾳ.</TextUnit>
    <TextUnit id="1101" loc="1120">χωρεῖ δὲ πρύμναν: οὐ γὰρ εἰς καιρὸν τυπεὶς</TextUnit>
    <TextUnit id="1102" loc="1121">ἐτύγχαν': ἐξέλκει δὲ κἀκ παραστάδος</TextUnit>
    <TextUnit id="1103" loc="1122">κρεμαστὰ τεύχη πασσάλων καθαρπάσας</TextUnit>
    <TextUnit id="1104" loc="1123">ἔστη 'πὶ βωμοῦ γοργὸς ὁπλίτης ἰδεῖν,</TextUnit>
    <TextUnit id="1105" loc="1124">βοᾷ δὲ Δελφῶν παῖδας ἱστορῶν τάδε:</TextUnit>
    <TextUnit id="1106" loc="1125">Τίνος μ' ἕκατι κτείνετ' εὐσεβεῖς ὁδοὺς</TextUnit>
    <TextUnit id="1107" loc="1126">ἥκοντα; ποίας ὄλλυμαι πρὸς αἰτίας;</TextUnit>
    <TextUnit id="1108" loc="1127">τῶν δ' οὐδὲν οὐδεὶς μυρίων ὄντων πέλας</TextUnit>
    <TextUnit id="1109" loc="1128">ἐφθέγξατ', ἀλλ' ἔβαλλον ἐκ χερῶν πέτροις.</TextUnit>
    <TextUnit id="1110" loc="1129">πυκνῇ δὲ νιφάδι πάντοθεν σποδούμενος</TextUnit>
    <TextUnit id="1111" loc="1130">προύτεινε τεύχη κἀφυλάσσετ' ἐμβολὰς</TextUnit>
    <TextUnit id="1112" loc="1131">ἐκεῖσε κἀκεῖς' ἀσπίδ' ἐκτείνων χερί.</TextUnit>
    <TextUnit id="1113" loc="1132">ἀλλ' οὐδὲν ἦνον: ἀλλὰ πόλλ' ὁμοῦ βέλη,</TextUnit>
    <TextUnit id="1114" loc="1133">οἰστοί, μεσάγκυλ' ἔκλυτοί τ' ἀμφώβολοι</TextUnit>
    <TextUnit id="1115" loc="1134">σφαγῆς ἐχώρουν βουπόροι ποδῶν πάρος.</TextUnit>
    <TextUnit id="1116" loc="1135">δεινὰς δ' ἂν εἶδες πυρρίχας φρουρουμένου</TextUnit>
    <TextUnit id="1117" loc="1136">βέλεμνα παιδός. ὡς δέ νιν περισταδὸν</TextUnit>
    <TextUnit id="1118" loc="1137">κύκλῳ κατεῖχον οὐ διδόντες ἀμπνοάς,</TextUnit>
    <TextUnit id="1119" loc="1138">βωμοῦ κενώσας δεξίμηλον ἐσχάραν,</TextUnit>
    <TextUnit id="1120" loc="1139">τὸ Τρωικὸν πήδημα πηδήσας ποδοῖν</TextUnit>
    <TextUnit id="1121" loc="1140">χωρεῖ πρὸς αὐτούς: οἱ δ' ὅπως πελειάδες</TextUnit>
    <TextUnit id="1122" loc="1141">ἱέρακ' ἰδοῦσαι πρὸς φυγὴν ἐνώτισαν.</TextUnit>
    <TextUnit id="1123" loc="1142">πολλοὶ δ' ἔπιπτον μιγάδες ἔκ τε τραυμάτων</TextUnit>
    <TextUnit id="1124" loc="1143">αὐτοί θ' ὑπ' αὐτῶν στενοπόρους κατ' ἐξόδους,</TextUnit>
    <TextUnit id="1125" loc="1144">κραυγὴ δ' ἐν εὐφήμοισι δύσφημος δόμοις</TextUnit>
    <TextUnit id="1126" loc="1145">πέτραισιν ἀντέκλαγξ': ἐν εὐδίᾳ δέ πως</TextUnit>
    <TextUnit id="1127" loc="1146">ἔστη φαεννοῖς δεσπότης στίλβων ὅπλοις:</TextUnit>
    <TextUnit id="1128" loc="1147">πρὶν δή τις ἀδύτων ἐκ μέσων ἐφθέγξατο</TextUnit>
    <TextUnit id="1129" loc="1148">δεινόν τι καὶ φρικῶδες, ὦρσε δὲ στρατὸν</TextUnit>
    <TextUnit id="1130" loc="1149">στρέψας πρὸς ἀλκήν. ἔνθ' ̓Αχιλλέως πίτνει</TextUnit>
    <TextUnit id="1131" loc="1150">παῖς ὀξυθήκτῳ πλευρὰ φασγάνῳ τυπεὶς</TextUnit>
    <TextUnit id="1132" loc="1151">[Δελφοῦ πρὸς ἀνδρός, ὅσπερ αὐτὸν ὤλεσε]</TextUnit>
    <TextUnit id="1133" loc="1152">πολλῶν μετ' ἄλλων: ὡς δὲ πρὸς γαῖαν πίτνει,</TextUnit>
    <TextUnit id="1134" loc="1153">τίς οὐ σίδηρον προσφέρει, τίς οὐ πέτρον,</TextUnit>
    <TextUnit id="1135" loc="1154">βάλλων ἀράσσων; πᾶν δ' ἀνήλωται δέμας</TextUnit>
    <TextUnit id="1136" loc="1155">τὸ καλλίμορφον τραυμάτων ὕπ' ἀγρίων.</TextUnit>
    <TextUnit id="1137" loc="1156">νεκρὸν δὲ δή νιν κείμενον βωμοῦ πέλας</TextUnit>
    <TextUnit id="1138" loc="1157">ἐξέβαλον ἐκτὸς θυοδόκων ἀνακτόρων.</TextUnit>
    <TextUnit id="1139" loc="1158">ἡμεῖς δ' ἀναρπάσαντες ὡς τάχος χεροῖν</TextUnit>
    <TextUnit id="1140" loc="1159">κομίζομέν νίν σοι κατοιμῶξαι γόοις</TextUnit>
    <TextUnit id="1141" loc="1160">κλαῦσαί τε, πρέσβυ, γῆς τε κοσμῆσαι τάφῳ.</TextUnit>
    <TextUnit id="1142" loc="1161">τοιαῦθ' ὁ τοῖς ἄλλοισι θεσπίζων ἄναξ,</TextUnit>
    <TextUnit id="1143" loc="1162">ὁ τῶν δικαίων πᾶσιν ἀνθρώποις κριτής,</TextUnit>
    <TextUnit id="1144" loc="1163">δίκας διδόντα παῖδ' ἔδρας' ̓Αχιλλέως.</TextUnit>
    <TextUnit id="1145" loc="1164">ἐμνημόνευσε δ', ὥσπερ ἄνθρωπος κακός,</TextUnit>
    <TextUnit id="1146" loc="1165">παλαιὰ νείκη: πῶς ἂν οὖν εἴη σοφός;</TextUnit>
    <TextUnit id="1147" loc="1166">καὶ μὴν ὅδ' ἄναξ ἤδη φοράδην</TextUnit>
    <TextUnit id="1148" loc="1167">Δελφίδος ἐκ γῆς δῶμα πελάζει.</TextUnit>
    <TextUnit id="1149" loc="1168">τλήμων ὁ παθών, τλήμων δέ, γέρον,</TextUnit>
    <TextUnit id="1150" loc="1169">καὶ σύ: δέχῃ γὰρ τὸν ̓Αχίλλειον</TextUnit>
    <TextUnit id="1151" loc="1170">σκύμνον ἐς οἴκους οὐχ ὡς σὺ θέλεις:</TextUnit>
    <TextUnit id="1152" loc="1171">αὐτός τε κακοῖς</TextUnit>
    <TextUnit id="1153" loc="1172">εἰς ἓν μοίρας συνέκυρσας.</TextUnit>
    <TextUnit id="1154" loc="1173">ὤμοι ἐγώ, κακὸν οἷον ὁρῶ τόδε</TextUnit>
    <TextUnit id="1155" loc="1174">καὶ δέχομαι χερὶ δώμασί τ' ἀμοῖς.</TextUnit>
    <TextUnit id="1156" loc="1175">ἰώ μοί μοι, αἰαῖ,</TextUnit>
    <TextUnit id="1157" loc="1176">ὦ πόλι Θεσσαλία, διολώλαμεν,</TextUnit>
    <TextUnit id="1158" loc="1177">οἰχόμεθ': οὐκέτι μοι γένος, οὐκέτι μοι τέκνα λείπεται οἴκοις:</TextUnit>
    <TextUnit id="1159" loc="1178">ὦ σχέτλιος παθέων ἐγώ: †εἰς τίνα</TextUnit>
    <TextUnit id="1160" loc="1180">δὴ φίλον αὐγὰς βαλὼν τέρψομαι;†</TextUnit>
    <TextUnit id="1161" loc="1181">ὦ φίλιον στόμα καὶ γένυ καὶ χέρες,</TextUnit>
    <TextUnit id="1162" loc="1182">εἴθε ς' ὑπ' ̓Ιλίῳ ἤναρε δαίμων</TextUnit>
    <TextUnit id="1163" loc="1183">Σιμοεντίδα παρ' ἀκτάν.</TextUnit>
    <TextUnit id="1164" loc="1184">οὗτός γ' ἂν ὡς ἐκ τῶνδ' ἐτιμᾶτ' ἄν, γέρον,</TextUnit>
    <TextUnit id="1165" loc="1185">θανών, τὸ σὸν δ' ἦν ὧδ' ἂν εὐτυχέστερον.</TextUnit>
    <TextUnit id="1166" loc="1186">ὦ γάμος, ὦ γάμος, ὃς τάδε δώματα</TextUnit>
    <TextUnit id="1167" loc="1187">καὶ πόλιν ὤλεσας ὤλεσας ἁμάν.</TextUnit>
    <TextUnit id="1168" loc="1188">αἰαῖ, ἒ ἒ, ὦ παῖ:</TextUnit>
    <TextUnit id="1169" loc="1189">†μήποτε σῶν λεχέων τὸ δυσώνυμον</TextUnit>
    <TextUnit id="1170" loc="1190">ὤφελ' ἐμὸν γένος εἰς τέκνα καὶ δόμον ἀμφιβαλέσθαι</TextUnit>
    <TextUnit id="1171" loc="1191">̔Ερμιόνας ̓Αίδαν ἐπὶ σοί, τέκνον,†</TextUnit>
    <TextUnit id="1172" loc="1192">ἀλλὰ κεραυνῷ πρόσθεν ὀλέσθαι:</TextUnit>
    <TextUnit id="1173" loc="1193">μηδ' ἐπὶ τοξοσύνᾳ φονίῳ πατρὸς</TextUnit>
    <TextUnit id="1174" loc="1195">αἷμα τὸ διογενές ποτε Φοῖβον</TextUnit>
    <TextUnit id="1175" loc="1196">βροτὸς εἰς θεὸν ἀνάψαι.</TextUnit>
    <TextUnit id="1176" loc="1197">ὀττοτοτοτοῖ, θανόντα δεσπόταν γόοις</TextUnit>
    <TextUnit id="1177" loc="1198">νόμῳ τῷ νερτέρων κατάρξω.</TextUnit>
    <TextUnit id="1178" loc="1200">ὀττοτοτοτοῖ, διάδοχά &amp;λτ;σοι&amp;γτ; τάλας ἐγὼ</TextUnit>
    <TextUnit id="1179" loc="1201">γέρων καὶ δυστυχὴς δακρύω.</TextUnit>
    <TextUnit id="1180" loc="1202">θεοῦ γὰρ αἶσα, θεὸς ἔκρανε συμφοράν.</TextUnit>
    <TextUnit id="1181" loc="1205">ὦ φίλος, δόμον ἔλιπες ἔρημον,</TextUnit>
    <TextUnit id="1182" loc="1206">[ὤμοι μοι, ταλαίπωρον ἐμὲ]</TextUnit>
    <TextUnit id="1183" loc="1207">γέροντ' ἄπαιδα νοσφίσας.</TextUnit>
    <TextUnit id="1184" loc="1208">θανεῖν θανεῖν σε, πρέσβυ, χρῆν πάρος τέκνων.</TextUnit>
    <TextUnit id="1185" loc="1209">οὐ σπαράξομαι κόμαν,</TextUnit>
    <TextUnit id="1186" loc="1210">οὐκ ἐμῷ 'πιθήσομαι</TextUnit>
    <TextUnit id="1187" loc="1211">κάρᾳ κτύπημα χειρὸς ὀλοόν; ὦ πόλις,</TextUnit>
    <TextUnit id="1188" loc="1212">διπλῶν τέκνων</TextUnit>
    <TextUnit id="1189" loc="1213">μ' ἐστέρησε Φοῖβος.</TextUnit>
    <TextUnit id="1190" loc="1214">ὦ κακὰ παθὼν ἰδών τε δυστυχὲς γέρον,</TextUnit>
    <TextUnit id="1191" loc="1215">τίν' αἰῶν' ἐς τὸ λοιπὸν ἕξεις;</TextUnit>
    <TextUnit id="1192" loc="1216">ἄτεκνος ἔρημος, οὐκ ἔχων πέρας κακῶν</TextUnit>
    <TextUnit id="1193" loc="1217">διαντλήσω πόνους ἐς ̔́Αιδαν.</TextUnit>
    <TextUnit id="1194" loc="1218">μάτην δέ ς' ἐν γάμοισιν ὤλβισαν θεοί.</TextUnit>
    <TextUnit id="1195" loc="1219">ἀμπτάμενα φροῦδα πάντ' ἐκεῖνα</TextUnit>
    <TextUnit id="1196" loc="1220">κόμπων μεταρσίων πρόσω.</TextUnit>
    <TextUnit id="1197" loc="1221">μόνος μόνοισιν ἐν δόμοις ἀναστρέφῃ.</TextUnit>
    <TextUnit id="1198" loc="1222">οὐκέτ' εἴμ', οἴμοι, πόλις,</TextUnit>
    <TextUnit id="1199" loc="1223">σκῆπτρά τ' ἐρρέτω τάδε [ἐπὶ γαῖαν]:</TextUnit>
    <TextUnit id="1200" loc="1224">σύ τ', ὦ κατ' ἄντρα νύχια Νηρέως κόρη,</TextUnit>
    <TextUnit id="1201" loc="1225">πανώλεθρόν μ' ὄψεαι πίτνοντα [πρὸς γᾶν].</TextUnit>
    <TextUnit id="1202" loc="1226">ἰὼ ἰώ:</TextUnit>
    <TextUnit id="1203" loc="1227">τί κεκίνηται; τίνος αἰσθάνομαι</TextUnit>
    <TextUnit id="1204" loc="1228">θείου; κοῦραι, λεύσσετ' ἀθρήσατε:</TextUnit>
    <TextUnit id="1205" loc="1229">δαίμων ὅδε τις λευκὴν αἰθέρα</TextUnit>
    <TextUnit id="1206" loc="1230">πορθμευόμενος τῶν ἱπποβότων</TextUnit>
    <TextUnit id="1207" loc="1230">Φθίας πεδίων ἐπιβαίνει.</TextUnit>
    <TextUnit id="1208" loc="1231">Πηλεῦ, χάριν σοι τῶν πάρος νυμφευμάτων</TextUnit>
    <TextUnit id="1209" loc="1232">ἥκω Θέτις λιποῦσα Νηρέως δόμους.</TextUnit>
    <TextUnit id="1210" loc="1233">καὶ πρῶτα μέν σοι τοῖς παρεστῶσιν κακοῖς</TextUnit>
    <TextUnit id="1211" loc="1234">μηδέν τι λίαν δυσφορεῖν παρῄνεσα:</TextUnit>
    <TextUnit id="1212" loc="1235">κἀγὼ γάρ, ἣν ἄκλαυτα χρῆν τίκτειν τέκνα,</TextUnit>
    <TextUnit id="1213" loc="1254">θεὰν γεγῶσαν καὶ θεοῦ πατρὸς τέκος,</TextUnit>
    <TextUnit id="1214" loc="1236">ἀπώλες' ἐκ σοῦ παῖδα τὸν ταχὺν πόδας</TextUnit>
    <TextUnit id="1215" loc="1237">̓Αχιλλέα τεκοῦσα πρῶτον ̔Ελλάδος.</TextUnit>
    <TextUnit id="1216" loc="1238">ὧν δ' οὕνεκ' ἦλθον σημανῶ, σὺ δ' ἐνδέχου.</TextUnit>
    <TextUnit id="1217" loc="1239">τὸν μὲν θανόντα τόνδ' ̓Αχιλλέως γόνον</TextUnit>
    <TextUnit id="1218" loc="1240">θάψον πορεύσας Πυθικὴν πρὸς ἐσχάραν,</TextUnit>
    <TextUnit id="1219" loc="1241">Δελφοῖς ὄνειδος, ὡς ἀπαγγέλλῃ τάφος</TextUnit>
    <TextUnit id="1220" loc="1242">φόνον βίαιον τῆς ̓Ορεστείας χερός:</TextUnit>
    <TextUnit id="1221" loc="1243">γυναῖκα δ' αἰχμάλωτον, ̓Ανδρομάχην λέγω,</TextUnit>
    <TextUnit id="1222" loc="1244">Μολοσσίαν γῆν χρὴ κατοικῆσαι, γέρον,</TextUnit>
    <TextUnit id="1223" loc="1245">̔Ελένῳ συναλλαχθεῖσαν εὐναίοις γάμοις,</TextUnit>
    <TextUnit id="1224" loc="1246">καὶ παῖδα τόνδε, τῶν ἀπ' Αἰακοῦ μόνον</TextUnit>
    <TextUnit id="1225" loc="1247">λελειμμένον δή. βασιλέα δ' ἐκ τοῦδε χρὴ</TextUnit>
    <TextUnit id="1226" loc="1248">ἄλλον δι' ἄλλου διαπερᾶν Μολοσσίας</TextUnit>
    <TextUnit id="1227" loc="1249">εὐδαιμονοῦντας: οὐ γὰρ ὧδ' ἀνάστατον</TextUnit>
    <TextUnit id="1228" loc="1250">γένος γενέσθαι δεῖ τὸ σὸν κἀμόν, γέρον,</TextUnit>
    <TextUnit id="1229" loc="1251">Τροίας τε: καὶ γὰρ θεοῖσι κἀκείνης μέλει,</TextUnit>
    <TextUnit id="1230" loc="1252">καίπερ πεσούσης Παλλάδος προθυμίᾳ.</TextUnit>
    <TextUnit id="1231" loc="1253">σὲ δ', ὡς ἂν εἰδῇς τῆς ἐμῆς εὐνῆς χάριν,</TextUnit>
    <TextUnit id="1232" loc="1255">κακῶν ἀπαλλάξασα τῶν βροτησίων</TextUnit>
    <TextUnit id="1233" loc="1256">ἀθάνατον ἄφθιτόν τε ποιήσω θεόν.</TextUnit>
    <TextUnit id="1234" loc="1257">κἄπειτα Νηρέως ἐν δόμοις ἐμοῦ μέτα</TextUnit>
    <TextUnit id="1235" loc="1258">τὸ λοιπὸν ἤδη θεὸς συνοικήσεις θεᾷ:</TextUnit>
    <TextUnit id="1236" loc="1259">ἔνθεν κομίζων ξηρὸν ἐκ πόντου πόδα</TextUnit>
    <TextUnit id="1237" loc="1260">τὸν φίλτατον σοὶ παῖδ' ἐμοί τ' ̓Αχιλλέα</TextUnit>
    <TextUnit id="1238" loc="1261">ὄψῃ δόμους ναίοντα νησιωτικοὺς</TextUnit>
    <TextUnit id="1239" loc="1262">Λευκὴν κατ' ἀκτὴν ἐντὸς ἀξένου πόρου.</TextUnit>
    <TextUnit id="1240" loc="1263">ἀλλ' ἕρπε Δελφῶν εἰς θεόδμητον πόλιν</TextUnit>
    <TextUnit id="1241" loc="1264">νεκρὸν κομίζων τόνδε, καὶ κρύψας χθονὶ</TextUnit>
    <TextUnit id="1242" loc="1265">ἐλθὼν παλαιᾶς χοιράδος κοῖλον μυχὸν</TextUnit>
    <TextUnit id="1243" loc="1266">Σηπιάδος ἵζου: μίμνε δ', ἔστ' ἂν ἐξ ἁλὸς</TextUnit>
    <TextUnit id="1244" loc="1267">λαβοῦσα πεντήκοντα Νηρῄδων χορὸν</TextUnit>
    <TextUnit id="1245" loc="1268">ἔλθω κομιστήν σου: τὸ γὰρ πεπρωμένον</TextUnit>
    <TextUnit id="1246" loc="1269">δεῖ ς' ἐκκομίζειν: Ζηνὶ γὰρ δοκεῖ τάδε.</TextUnit>
    <TextUnit id="1247" loc="1270">παῦσαι δὲ λύπης τῶν τεθνηκότων ὕπερ:</TextUnit>
    <TextUnit id="1248" loc="1271">πᾶσιν γὰρ ἀνθρώποισιν ἥδε πρὸς θεῶν</TextUnit>
    <TextUnit id="1249" loc="1272">ψῆφος κέκρανται κατθανεῖν τ' ὀφείλεται.</TextUnit>
    <TextUnit id="1250" loc="1273">ὦ πότνι', ὦ γενναῖα συγκοιμήματα,</TextUnit>
    <TextUnit id="1251" loc="1274">Νηρέως γένεθλον, χαῖρε: ταῦτα δ' ἀξίως</TextUnit>
    <TextUnit id="1252" loc="1275">σαυτῆς τε ποιεῖς καὶ τέκνων τῶν ἐκ σέθεν.</TextUnit>
    <TextUnit id="1253" loc="1276">παύω δὲ λύπην σοῦ κελευούσης, θεά,</TextUnit>
    <TextUnit id="1254" loc="1277">καὶ τόνδε θάψας εἶμι Πηλίου πτυχάς,</TextUnit>
    <TextUnit id="1255" loc="1278">οὗπερ σὸν εἷλον χερσὶ κάλλιστον δέμας.</TextUnit>
    <TextUnit id="1256" loc="1279">[κᾆτ' οὐ γαμεῖν δῆτ' ἔκ τε γενναίων χρεὼν</TextUnit>
    <TextUnit id="1257" loc="1280">δοῦναί τ' ἐς ἐσθλούς, ὅστις εὖ βουλεύεται,</TextUnit>
    <TextUnit id="1258" loc="1281">κακῶν δὲ λέκτρων μὴ 'πιθυμίαν ἔχειν,</TextUnit>
    <TextUnit id="1259" loc="1282">μηδ' εἰ ζαπλούτους οἴσεται φερνὰς δόμοις;</TextUnit>
    <TextUnit id="1260" loc="1283">οὐ γάρ ποτ' ἂν πράξειαν ἐκ θεῶν κακῶς.]</TextUnit>
    <TextUnit id="1261" loc="1284">πολλαὶ μορφαὶ τῶν δαιμονίων,</TextUnit>
    <TextUnit id="1262" loc="1285">πολλὰ δ' ἀέλπτως κραίνουσι θεοί:</TextUnit>
    <TextUnit id="1263" loc="1286">καὶ τὰ δοκηθέντ' οὐκ ἐτελέσθη,</TextUnit>
    <TextUnit id="1264" loc="1287">τῶν δ' ἀδοκήτων πόρον ηὗρε θεός.</TextUnit>
    <TextUnit id="1265" loc="1288">τοιόνδ' ἀπέβη τόδε πρᾶγμα.</TextUnit>
  </Text>
</TessDocument>
