<?xml version="1.0" encoding="UTF-8"?>
<TessDocument id="euripides.heracleidae">
  <Metadata>
    <Author>euripides</Author>
    <Display>Heracleidae</Display>
    <Abbr>eur. heraclid.</Abbr>
    <Lang>grc</Lang>
    <Prose>0</Prose>
    <PrintSource>David Kovacs, Euripides, with an English translation by David Kovacs. Cambridge: Harvard University Press, forthcoming.</PrintSource>
    <DigitalSourceDisplay>Perseus</DigitalSourceDisplay>
    <DigitalSourceURL>http://www.perseus.tufts.edu/hopper/text?doc=Perseus%3atext%3a1999.01.0103</DigitalSourceURL>
    <AddedBy>Tony R. Waleszczak &amp; Jessica Micceri</AddedBy>
    <URI>urn:cts:greekLit:tlg0006.tlg004.perseus-grc1</URI>
  </Metadata>
  <Text>
    <TextUnit id="0" loc="1">Πάλαι ποτ' ἐστὶ τοῦτ' ἐμοὶ δεδογμένον:</TextUnit>
    <TextUnit id="1" loc="2">ὁ μὲν δίκαιος τοῖς πέλας πέφυκ' ἀνὴρ</TextUnit>
    <TextUnit id="2" loc="3">&amp;λτ;βοηθός, αὐτὸς συμφοραῖσιν ἐμπλακείς,&amp;γτ;</TextUnit>
    <TextUnit id="3" loc="4">ὁ δ' ἐς τὸ κέρδος λῆμ' ἔχων ἀνειμένον</TextUnit>
    <TextUnit id="4" loc="5">πόλει τ' ἄχρηστος καὶ συναλλάσσειν βαρύς,</TextUnit>
    <TextUnit id="5" loc="5">αὑτῷ δ' ἄριστος: οἶδα δ' οὐ λόγῳ μαθών.</TextUnit>
    <TextUnit id="6" loc="6">ἐγὼ γὰρ αἰδοῖ καὶ τὸ συγγενὲς σέβων,</TextUnit>
    <TextUnit id="7" loc="7">ἐξὸν κατ' ̓́Αργος ἡσύχως ναίειν, πόνων</TextUnit>
    <TextUnit id="8" loc="8">πλείστων μετέσχον εἷς ἀνὴρ ̔Ηρακλέει,</TextUnit>
    <TextUnit id="9" loc="9">ὅτ' ἦν μεθ' ἡμῶν: νῦν δ', ἐπεὶ κατ' οὐρανὸν</TextUnit>
    <TextUnit id="10" loc="10">ναίει, τὰ κείνου τέκν' ἔχων ὑπὸ πτεροῖς</TextUnit>
    <TextUnit id="11" loc="11">σῴζω τάδ' αὐτὸς δεόμενος σωτηρίας.</TextUnit>
    <TextUnit id="12" loc="12">ἐπεὶ γὰρ αὐτῶν γῆς ἀπηλλάχθη πατήρ,</TextUnit>
    <TextUnit id="13" loc="13">πρῶτον μὲν ἡμᾶς ἤθελ' Εὐρυσθεὺς κτανεῖν:</TextUnit>
    <TextUnit id="14" loc="14">ἀλλ' ἐξέδραμεν, καὶ πόλις μὲν οἴχεται,</TextUnit>
    <TextUnit id="15" loc="15">ψυχὴ δ' ἐσώθη. φεύγομεν δ' ἀλώμενοι</TextUnit>
    <TextUnit id="16" loc="16">ἄλλην ἀπ' ἄλλης ἐξορισθέντες πόλιν.</TextUnit>
    <TextUnit id="17" loc="17">πρὸς τοῖς γὰρ ἄλλοις καὶ τόδ' Εὐρυσθεὺς κακοῖς</TextUnit>
    <TextUnit id="18" loc="18">ὕβρισμ' ἐς ἡμᾶς ἠξίωσεν ὑβρίσαι:</TextUnit>
    <TextUnit id="19" loc="19">πέμπων ὅπου γῆς πυνθάνοιθ' ἱδρυμένους</TextUnit>
    <TextUnit id="20" loc="20">κήρυκας ἐξαιτεῖ τε κἀξείργει χθονός,</TextUnit>
    <TextUnit id="21" loc="21">πόλιν προτείνων ̓́Αργος οὐ σμικρὸν φίλην</TextUnit>
    <TextUnit id="22" loc="22">ἐχθράν τε θέσθαι, χαὐτὸν εὐτυχοῦνθ' ἅμα.</TextUnit>
    <TextUnit id="23" loc="23">οἱ δ' ἀσθενῆ μὲν τἀπ' ἐμοῦ δεδορκότες,</TextUnit>
    <TextUnit id="24" loc="24">σμικροὺς δὲ τούσδε καὶ πατρὸς τητωμένους,</TextUnit>
    <TextUnit id="25" loc="25">τοὺς κρείσσονας σέβοντες ἐξείργουσι γῆς.</TextUnit>
    <TextUnit id="26" loc="26">ἐγὼ δὲ σὺν φεύγουσι συμφεύγω τέκνοις</TextUnit>
    <TextUnit id="27" loc="27">καὶ σὺν κακῶς πράσσουσι συμπράσσω κακῶς,</TextUnit>
    <TextUnit id="28" loc="28">ὀκνῶν προδοῦναι, μή τις ὧδ' εἴπῃ βροτῶν:</TextUnit>
    <TextUnit id="29" loc="29">̓́Ιδεσθ', ἐπειδὴ παισὶν οὐκ ἔστιν πατήρ,</TextUnit>
    <TextUnit id="30" loc="30">̓Ιόλαος οὐκ ἤμυνε συγγενὴς γεγώς.</TextUnit>
    <TextUnit id="31" loc="31">πάσης δὲ χώρας ̔Ελλάδος τητώμενοι,</TextUnit>
    <TextUnit id="32" loc="32">Μαραθῶνα καὶ σύγκληρον ἐλθόντες χθόνα</TextUnit>
    <TextUnit id="33" loc="33">ἱκέται καθεζόμεσθα βώμιοι θεῶν</TextUnit>
    <TextUnit id="34" loc="34">προσωφελῆσαι: πεδία γὰρ τῆσδε χθονὸς</TextUnit>
    <TextUnit id="35" loc="35">δισσοὺς κατοικεῖν Θησέως παῖδας λόγος</TextUnit>
    <TextUnit id="36" loc="36">κλήρῳ λαχόντας ἐκ γένους Πανδίονος,</TextUnit>
    <TextUnit id="37" loc="37">τοῖσδ' ἐγγὺς ὄντας: ὧν ἕκατι τέρμονας</TextUnit>
    <TextUnit id="38" loc="38">κλεινῶν ̓Αθηνῶν τήνδ' ἀφικόμεσθ' ὁδόν.</TextUnit>
    <TextUnit id="39" loc="39">δυοῖν γερόντοιν δὲ στρατηγεῖται φυγή:</TextUnit>
    <TextUnit id="40" loc="40">ἐγὼ μὲν ἀμφὶ τοῖσδε καλχαίνων τέκνοις,</TextUnit>
    <TextUnit id="41" loc="41">ἡ δ' αὖ τὸ θῆλυ παιδὸς ̓Αλκμήνη γένος</TextUnit>
    <TextUnit id="42" loc="42">ἔσωθε ναοῦ τοῦδ' ὑπηγκαλισμένη</TextUnit>
    <TextUnit id="43" loc="43">σῴζει: νέας γὰρ παρθένους αἰδούμεθα</TextUnit>
    <TextUnit id="44" loc="44">ὄχλῳ πελάζειν κἀπιβωμιοστατεῖν.</TextUnit>
    <TextUnit id="45" loc="45">̔́Υλλος δ' ἀδελφοί θ' οἷσι πρεσβεύει γένος</TextUnit>
    <TextUnit id="46" loc="46">ζητοῦς' ὅπου γῆς πύργον οἰκιούμεθα,</TextUnit>
    <TextUnit id="47" loc="47">ἢν τῆσδ' ἀπωθώμεσθα πρὸς βίαν χθονός.</TextUnit>
    <TextUnit id="48" loc="48">ὦ τέκνα τέκνα, δεῦρο, λαμβάνεσθ' ἐμῶν</TextUnit>
    <TextUnit id="49" loc="49">πέπλων: ὁρῶ κήρυκα τόνδ' Εὐρυσθέως</TextUnit>
    <TextUnit id="50" loc="50">στείχοντ' ἐφ' ἡμᾶς, οὗ διωκόμεσθ' ὕπο</TextUnit>
    <TextUnit id="51" loc="51">πάσης ἀλῆται γῆς ἀπεστερημένοι.</TextUnit>
    <TextUnit id="52" loc="52">ὦ μῖσος, εἴθ' ὄλοιο χὠ πέμψας &amp;λτ;ς'&amp;γτ; ἀνήρ,</TextUnit>
    <TextUnit id="53" loc="53">ὡς πολλὰ δὴ καὶ τῶνδε γενναίῳ πατρὶ</TextUnit>
    <TextUnit id="54" loc="54">ἐκ τοῦδε ταὐτοῦ στόματος ἤγγειλας κακά.</TextUnit>
    <TextUnit id="55" loc="55">ἦ που καθῆσθαι τήνδ' ἕδραν καλὴν δοκεῖς</TextUnit>
    <TextUnit id="56" loc="56">πόλιν τ' ἀφῖχθαι σύμμαχον, κακῶς φρονῶν:</TextUnit>
    <TextUnit id="57" loc="57">οὐ γάρ τις ἔστιν ὃς πάροιθ' αἱρήσεται</TextUnit>
    <TextUnit id="58" loc="58">τὴν σὴν ἀχρεῖον δύναμιν ἀντ' Εὐρυσθέως.</TextUnit>
    <TextUnit id="59" loc="59">χώρει: τί μοχθεῖς ταῦτ'; ἀνίστασθαί σε χρὴ</TextUnit>
    <TextUnit id="60" loc="60">ἐς ̓́Αργος, οὗ σε λεύσιμος μένει δίκη.</TextUnit>
    <TextUnit id="61" loc="61">οὐ δῆτ', ἐπεί μοι βωμὸς ἀρκέσει θεοῦ,</TextUnit>
    <TextUnit id="62" loc="62">ἐλευθέρα τε γαῖ' ἐν ᾗ βεβήκαμεν.</TextUnit>
    <TextUnit id="63" loc="63">βούλῃ πόνον μοι τῇδε προσθεῖναι χερί;</TextUnit>
    <TextUnit id="64" loc="64">οὔτοι βίᾳ γέ μ' οὐδὲ τούσδ' ἄξεις λαβών.</TextUnit>
    <TextUnit id="65" loc="65">γνώσῃ σύ: μάντις δ' ἦσθ' ἄρ' οὐ καλὸς τάδε.</TextUnit>
    <TextUnit id="66" loc="66">οὐκ ἂν γένοιτο τοῦτ' ἐμοῦ ζῶντός ποτε.</TextUnit>
    <TextUnit id="67" loc="67">ἄπερρ': ἐγὼ δὲ τούσδε, κἂν σὺ μὴ θέλῃς,</TextUnit>
    <TextUnit id="68" loc="68">ἄξω νομίζων, οὗπέρ εἰς', Εὐρυσθέως.</TextUnit>
    <TextUnit id="69" loc="69">ὦ τὰς ̓Αθήνας δαρὸν οἰκοῦντες χρόνον,</TextUnit>
    <TextUnit id="70" loc="70">ἀμύνεθ': ἱκέται δ' ὄντες ἀγοραίου Διὸς</TextUnit>
    <TextUnit id="71" loc="71">βιαζόμεσθα καὶ στέφη μιαίνεται</TextUnit>
    <TextUnit id="72" loc="72">πόλει τ' ὄνειδος καὶ θεῶν ἀτιμίαν.</TextUnit>
    <TextUnit id="73" loc="73">ἔα ἔα: τίς ἡ βοὴ βωμοῦ πέλας</TextUnit>
    <TextUnit id="74" loc="74">ἕστηκε; ποίαν συμφορὰν δείξει τάχα;</TextUnit>
    <TextUnit id="75" loc="75">ἴδετε τὸν γέροντ' ἀμαλὸν ἐπὶ πέδῳ χύμενον: ὦ τάλας</TextUnit>
    <TextUnit id="76" loc="76">πρὸς τοῦ ποτ' ἐν γῇ πτῶμα δύστηνον πίτνεις;</TextUnit>
    <TextUnit id="77" loc="77">ὅδ' ὦ ξένοι με σοὺς ἀτιμάζων θεοὺς</TextUnit>
    <TextUnit id="78" loc="78">ἕλκει βιαίως Ζηνὸς ἐκ προβωμίων.</TextUnit>
    <TextUnit id="79" loc="80">σὺ δ' ἐκ τίνος γῆς, ὦ γέρον, τετράπτολιν</TextUnit>
    <TextUnit id="80" loc="81">ξύνοικον ἦλθες λαόν; ἦ πέραθεν ἁλίῳ πλάτᾳ</TextUnit>
    <TextUnit id="81" loc="82">κατέχετ' ἐκλιπόντες Εὐβοῖδ' ἀκτάν;</TextUnit>
    <TextUnit id="82" loc="83">οὐ νησιώτην, ὦ ξένοι, τρίβω βίον,</TextUnit>
    <TextUnit id="83" loc="85">ἀλλ' ἐκ Μυκηνῶν σὴν ἀφίγμεθα χθόνα.</TextUnit>
    <TextUnit id="84" loc="86">ὄνομα τί σε, γέρον, Μυκηναῖος ὠνόμαζεν λεώς;</TextUnit>
    <TextUnit id="85" loc="87">τὸν ̔Ηράκλειον ἴστε που παραστάτην</TextUnit>
    <TextUnit id="86" loc="88">̓Ιόλαον: οὐ γὰρ σῶμ' ἀκήρυκτον τόδε.</TextUnit>
    <TextUnit id="87" loc="90">οἶδ' εἰσακούσας καὶ πρίν: ἀλλὰ τοῦ ποτ' ἐν χειρὶ σᾷ</TextUnit>
    <TextUnit id="88" loc="91">κομίζεις κόρους νεοτρεφεῖς; φράσον.</TextUnit>
    <TextUnit id="89" loc="92">̔Ηρακλέους οἵδ' εἰσὶ παῖδες, ὦ ξένοι,</TextUnit>
    <TextUnit id="90" loc="93">ἱκέται σέθεν τε καὶ πόλεως ἀφιγμένοι.</TextUnit>
    <TextUnit id="91" loc="95">τί χρέος; ἦ λόγων πόλεος, ἔνεπέ μοι, μελόμενοι τυχεῖν;</TextUnit>
    <TextUnit id="92" loc="96">μήτ' ἐκδοθῆναι μήτε πρὸς βίαν θεῶν</TextUnit>
    <TextUnit id="93" loc="97">τῶν σῶν ἀποσπασθέντες εἰς ̓́Αργος μολεῖν.</TextUnit>
    <TextUnit id="94" loc="98">ἀλλ' οὔτι τοῖς σοῖς δεσπόταις τάδ' ἀρκέσει,</TextUnit>
    <TextUnit id="95" loc="100">οἳ σοῦ κρατοῦντες ἐνθάδ' εὑρίσκουσί σε.</TextUnit>
    <TextUnit id="96" loc="101">εἰκὸς θεῶν ἱκτῆρας αἰδεῖσθαι, ξένε,</TextUnit>
    <TextUnit id="97" loc="102">καὶ μὴ βιαίῳ χειρὶ δαιμόνων ἀπολιπεῖν σφ' ἕδη:</TextUnit>
    <TextUnit id="98" loc="103">πότνια γὰρ Δίκα τάδ' οὐ πείσεται.</TextUnit>
    <TextUnit id="99" loc="105">ἔκπεμπέ νυν γῆς τούσδε τοὺς Εὐρυσθέως,</TextUnit>
    <TextUnit id="100" loc="106">κοὐδὲν βιαίῳ τῇδε χρήσομαι χερί.</TextUnit>
    <TextUnit id="101" loc="107">ἄθεον ἱκεσίαν μεθεῖναι πέλει ξένων προστροπάν.</TextUnit>
    <TextUnit id="102" loc="108">καλὸν δέ γ' ἔξω πραγμάτων ἔχειν πόδα,</TextUnit>
    <TextUnit id="103" loc="110">εὐβουλίας τυχόντα τῆς ἀμείνονος.</TextUnit>
    <TextUnit id="104" loc="111">οὔκουν τυράννοις τῆσδε γῆς φράσαντά σε</TextUnit>
    <TextUnit id="105" loc="112">χρῆν ταῦτα τολμᾶν, ἀλλὰ μὴ βίᾳ ξένους</TextUnit>
    <TextUnit id="106" loc="113">θεῶν ἀφέλκειν, γῆν σέβοντ' ἐλευθέραν;</TextUnit>
    <TextUnit id="107" loc="114">τίς δ' ἐστὶ χώρας τῆσδε καὶ πόλεως ἄναξ;</TextUnit>
    <TextUnit id="108" loc="115">ἐσθλοῦ πατρὸς παῖς Δημοφῶν ὁ Θησέως.</TextUnit>
    <TextUnit id="109" loc="116">πρὸς τοῦτον ἁγὼν ἆρα τοῦδε τοῦ λόγου</TextUnit>
    <TextUnit id="110" loc="117">μάλιστ' ἂν εἴη: τἄλλα δ' εἴρηται μάτην.</TextUnit>
    <TextUnit id="111" loc="118">καὶ μὴν ὅδ' αὐτὸς ἔρχεται σπουδὴν ἔχων</TextUnit>
    <TextUnit id="112" loc="119">̓Ακάμας τ' ἀδελφός, τῶνδ' ἐπήκοοι λόγων.</TextUnit>
    <TextUnit id="113" loc="120">ἐπείπερ ἔφθης πρέσβυς ὢν νεωτέρους</TextUnit>
    <TextUnit id="114" loc="121">βοηδρομήσας τήνδ' ἐπ' ἐσχάραν Διός,</TextUnit>
    <TextUnit id="115" loc="122">λέξον, τίς ὄχλον τόνδ' ἀθροίζεται τύχη;</TextUnit>
    <TextUnit id="116" loc="123">ἱκέται κάθηνται παῖδες οἵδ' ̔Ηρακλέους</TextUnit>
    <TextUnit id="117" loc="124">βωμὸν καταστέψαντες, ὡς ὁρᾷς, ἄναξ,</TextUnit>
    <TextUnit id="118" loc="125">πατρός τε πιστὸς ̓Ιόλεως παραστάτης.</TextUnit>
    <TextUnit id="119" loc="126">τί δῆτ' ἰυγμῶν ἥδ' ἐδεῖτο συμφορά;</TextUnit>
    <TextUnit id="120" loc="127">βίᾳ νιν οὗτος τῆσδ' ἀπ' ἐσχάρας ἄγειν</TextUnit>
    <TextUnit id="121" loc="128">ζητῶν βοὴν ἔστησε κἄσφηλεν γόνυ</TextUnit>
    <TextUnit id="122" loc="129">γέροντος, ὥστε μ' ἐκβαλεῖν οἴκτῳ δάκρυ.</TextUnit>
    <TextUnit id="123" loc="130">καὶ μὴν στολήν γ' ̔́Ελληνα καὶ ῥυθμὸν πέπλων</TextUnit>
    <TextUnit id="124" loc="131">ἔχει, τὰ δ' ἔργα βαρβάρου χερὸς τάδε.</TextUnit>
    <TextUnit id="125" loc="132">σὸν δὴ τὸ φράζειν ἐστί, μὴ μέλλειν &amp;λτ;δ'&amp;γτ;, ἐμοὶ</TextUnit>
    <TextUnit id="126" loc="133">ποίας ἀφῖξαι δεῦρο γῆς ὅρους λιπών;</TextUnit>
    <TextUnit id="127" loc="134">̓Αργεῖός εἰμι: τοῦτο γὰρ θέλεις μαθεῖν:</TextUnit>
    <TextUnit id="128" loc="135">ἐφ' οἷσι δ' ἥκω καὶ παρ' οὗ λέγειν θέλω.</TextUnit>
    <TextUnit id="129" loc="136">πέμπει Μυκηνῶν δεῦρό μ' Εὐρυσθεὺς ἄναξ</TextUnit>
    <TextUnit id="130" loc="137">ἄξοντα τούσδε: πολλὰ δ' ἦλθον, ὦ ξένε,</TextUnit>
    <TextUnit id="131" loc="138">δίκαι' ὁμαρτῇ δρᾶν τε καὶ λέγειν ἔχων.</TextUnit>
    <TextUnit id="132" loc="139">̓Αργεῖος ὢν γὰρ αὐτὸς ̓Αργείους ἄγω</TextUnit>
    <TextUnit id="133" loc="140">ἐκ τῆς ἐμαυτοῦ τούσδε δραπέτας χθονός,</TextUnit>
    <TextUnit id="134" loc="141">νόμοισι τοῖς ἐκεῖθεν ἐψηφισμένους</TextUnit>
    <TextUnit id="135" loc="142">θανεῖν: δίκαιοι δ' ἐσμὲν οἰκοῦντες πόλιν</TextUnit>
    <TextUnit id="136" loc="143">αὐτοὶ καθ' αὑτῶν κυρίους κραίνειν δίκας.</TextUnit>
    <TextUnit id="137" loc="144">πολλῶν δὲ κἄλλων ἑστίας ἀφιγμένοι</TextUnit>
    <TextUnit id="138" loc="145">ἐν τοῖσιν αὐτοῖς τοισίδ' ἕσταμεν λόγοις,</TextUnit>
    <TextUnit id="139" loc="146">κοὐδεὶς ἐτόλμης' ἴδια προσθέσθαι κακά.</TextUnit>
    <TextUnit id="140" loc="147">ἀλλ' ἤ τιν' ἐν σοὶ μωρίαν ἐσκεμμένοι</TextUnit>
    <TextUnit id="141" loc="148">δεῦρ' ἦλθον ἢ κίνδυνον ἐξ ἀμηχάνων</TextUnit>
    <TextUnit id="142" loc="149">ῥίπτοντες, εἴτ' οὖν εἴτε μὴ γενήσεται</TextUnit>
    <TextUnit id="143" loc="150">&amp;λτ;τὰ ς' ὧδ' ἀσύνετα καὶ φρενῶν τητώμενα&amp;γτ;.</TextUnit>
    <TextUnit id="144" loc="150">οὐ γὰρ φρενήρη γ' ὄντα ς' ἐλπίζουσί που</TextUnit>
    <TextUnit id="145" loc="151">μόνον τοσαύτης ἣν ἐπῆλθον ̔Ελλάδος</TextUnit>
    <TextUnit id="146" loc="152">τὰς τῶνδ' ἀβούλως συμφορὰς κατοικτιεῖν.</TextUnit>
    <TextUnit id="147" loc="153">φέρ' ἀντίθες γάρ: τούσδε τ' ἐς γαῖαν παρεὶς</TextUnit>
    <TextUnit id="148" loc="154">ἡμᾶς τ' ἐάσας ἐξάγειν, τί κερδανεῖς;</TextUnit>
    <TextUnit id="149" loc="155">τὰ μὲν παρ' ἡμῶν τοιάδ' ἔστι σοι λαβεῖν,</TextUnit>
    <TextUnit id="150" loc="156">̓́Αργους τοσήνδε χεῖρα τήν τ' Εὐρυσθέως</TextUnit>
    <TextUnit id="151" loc="157">ἰσχὺν ἅπασαν τῇδε προσθέσθαι πόλει.</TextUnit>
    <TextUnit id="152" loc="158">ἢν δ' ἐς λόγους τε καὶ τὰ τῶνδ' οἰκτίσματα</TextUnit>
    <TextUnit id="153" loc="159">βλέψας πεπανθῇς, ἐς πάλην καθίσταται</TextUnit>
    <TextUnit id="154" loc="160">δορὸς τὸ πρᾶγμα: μὴ γὰρ ὡς μεθήσομεν</TextUnit>
    <TextUnit id="155" loc="161">δόξῃς ἀγῶνος τούσδ' ἄτερ χαλυβδικοῦ.</TextUnit>
    <TextUnit id="156" loc="162">τί δῆτα φήσεις, ποῖα πεδί' ἀφαιρεθείς,</TextUnit>
    <TextUnit id="157" loc="163">τί ῥυσιασθείς, πόλεμον ̓Αργείοις ἔχειν;</TextUnit>
    <TextUnit id="158" loc="164">ποίοις δ' ἀμύνων συμμάχοις, τίνος δ' ὕπερ</TextUnit>
    <TextUnit id="159" loc="165">θάψεις νεκροὺς πεσόντας; ἦ κακὸν λόγον</TextUnit>
    <TextUnit id="160" loc="166">κτήσῃ πρὸς ἀστῶν, εἰ γέροντος οὕνεκα,</TextUnit>
    <TextUnit id="161" loc="167">τύμβου, τὸ μηδὲν ὄντος, ὡς εἰπεῖν ἔπος,</TextUnit>
    <TextUnit id="162" loc="168">παίδων &amp;λτ;τε&amp;γτ; τῶνδ' ἐς ἄντλον ἐμβήσῃ πόδα:</TextUnit>
    <TextUnit id="163" loc="169">παρεὶς τὸ λῷστον ἐλπίδ' εὑρήσεις μόνον,</TextUnit>
    <TextUnit id="164" loc="170">καὶ τοῦτο πολλῷ τοῦ παρόντος ἐνδεές.</TextUnit>
    <TextUnit id="165" loc="171">κακῶς γὰρ ̓Αργείοισιν οἵδ' ὡπλισμένοις</TextUnit>
    <TextUnit id="166" loc="172">μάχοιντ' ἂν ἡβήσαντες, εἴ &amp;λτ;τι&amp;γτ; τοῦτό σε</TextUnit>
    <TextUnit id="167" loc="173">ψυχὴν ἐπαίρει, χοὐν μέσῳ πολὺς χρόνος</TextUnit>
    <TextUnit id="168" loc="174">ἐν ᾧ διεργασθεῖτ' ἄν. ἀλλ' ἐμοὶ πιθοῦ:</TextUnit>
    <TextUnit id="169" loc="175">δοὺς μηδέν, ἀλλὰ τἄμ' ἐῶν ἄγειν ἐμὲ</TextUnit>
    <TextUnit id="170" loc="176">κτῆσαι Μυκήνας, μηδ' ὅπερ φιλεῖτε δρᾶν</TextUnit>
    <TextUnit id="171" loc="177">πάθῃς σὺ τοῦτο, τοὺς ἀμείνονας παρὸν</TextUnit>
    <TextUnit id="172" loc="178">φίλους ἑλέσθαι, τοὺς κακίονας λαβεῖν.</TextUnit>
    <TextUnit id="173" loc="179">τίς ἂν δίκην κρίνειεν ἢ γνοίη λόγον,</TextUnit>
    <TextUnit id="174" loc="180">πρὶν ἂν παρ' ἀμφοῖν μῦθον ἐκμάθῃ σαφῶς;</TextUnit>
    <TextUnit id="175" loc="181">ἄναξ, ὑπάρχει γὰρ τόδ' ἐν τῇ σῇ χθονί,</TextUnit>
    <TextUnit id="176" loc="182">εἰπεῖν ἀκοῦσαί τ' ἐν μέρει πάρεστί μοι,</TextUnit>
    <TextUnit id="177" loc="183">κοὐδείς μ' ἀπώσει πρόσθεν, ὥσπερ ἄλλοθι.</TextUnit>
    <TextUnit id="178" loc="184">ἡμῖν δὲ καὶ τῷδ' οὐδέν ἐστιν ἐν μέσῳ:</TextUnit>
    <TextUnit id="179" loc="185">ἐπεὶ γὰρ ̓́Αργους οὐ μέτεσθ' ἡμῖν ἔτι,</TextUnit>
    <TextUnit id="180" loc="186">ψήφῳ δοκῆσαν, ἀλλὰ φεύγομεν πάτραν,</TextUnit>
    <TextUnit id="181" loc="187">πῶς ἂν δικαίως ὡς Μυκηναίους ἄγοι</TextUnit>
    <TextUnit id="182" loc="188">ὅδ' ὄντας ἡμᾶς, οὓς ἀπήλασαν χθονός;</TextUnit>
    <TextUnit id="183" loc="189">ξένοι γάρ ἐσμεν. ἢ τὸν ̔Ελλήνων ὅρον</TextUnit>
    <TextUnit id="184" loc="190">φεύγειν δικαιοῦθ' ὅστις ἂν τἄργος φύγῃ;</TextUnit>
    <TextUnit id="185" loc="191">οὔκουν ̓Αθήνας γ': οὐ γὰρ ̓Αργείων φόβῳ</TextUnit>
    <TextUnit id="186" loc="192">τοὺς ̔Ηρακλείους παῖδας ἐξελῶσι γῆς.</TextUnit>
    <TextUnit id="187" loc="193">οὐ γάρ τι Τραχίς ἐστιν οὐδ' ̓Αχαιικὸν</TextUnit>
    <TextUnit id="188" loc="194">πόλισμ', ὅθεν σὺ τούσδε, τῇ δίκῃ μὲν οὔ,</TextUnit>
    <TextUnit id="189" loc="195">τὸ δ' ̓́Αργος ὀγκῶν, οἷάπερ καὶ νῦν λέγεις,</TextUnit>
    <TextUnit id="190" loc="196">ἤλαυνες ἱκέτας βωμίους καθημένους.</TextUnit>
    <TextUnit id="191" loc="197">εἰ γὰρ τόδ' ἔσται καὶ λόγους κρινοῦσι σούς,</TextUnit>
    <TextUnit id="192" loc="198">οὐκ οἶδ' ̓Αθήνας τάσδ' ἐλευθέρας ἔτι.</TextUnit>
    <TextUnit id="193" loc="199">ἀλλ' οἶδ' ἐγὼ τὸ τῶνδε λῆμα καὶ φύσιν:</TextUnit>
    <TextUnit id="194" loc="200">θνῄσκειν θελήσους': ἡ γὰρ αἰσχύνη &amp;λτ;πάρος&amp;γτ;</TextUnit>
    <TextUnit id="195" loc="201">τοῦ ζῆν παρ' ἐσθλοῖς ἀνδράσιν νομίζεται.</TextUnit>
    <TextUnit id="196" loc="202">πόλει μὲν ἀρκεῖ: καὶ γὰρ οὖν ἐπίφθονον</TextUnit>
    <TextUnit id="197" loc="203">λίαν ἐπαινεῖν ἐστι, πολλάκις δὲ δὴ</TextUnit>
    <TextUnit id="198" loc="204">καὐτὸς βαρυνθεὶς οἶδ' ἄγαν αἰνούμενος.</TextUnit>
    <TextUnit id="199" loc="205">σοὶ δ' ὡς ἀνάγκη τούσδε βούλομαι φράσαι</TextUnit>
    <TextUnit id="200" loc="206">σῴζειν, ἐπείπερ τῆσδε προστατεῖς χθονός.</TextUnit>
    <TextUnit id="201" loc="207">Πιτθεὺς μέν ἐστι Πέλοπος, ἐκ δὲ Πιτθέως</TextUnit>
    <TextUnit id="202" loc="208">Αἴθρα, πατὴρ δ' ἐκ τῆσδε γεννᾶται σέθεν</TextUnit>
    <TextUnit id="203" loc="209">Θησεύς. πάλιν δὲ τῶνδ' ἄνειμί σοι γένος.</TextUnit>
    <TextUnit id="204" loc="210">̔Ηρακλέης ἦν Ζηνὸς ̓Αλκμήνης τε παῖς,</TextUnit>
    <TextUnit id="205" loc="211">κείνη δὲ Πέλοπος θυγατρός. αὐτανεψίων</TextUnit>
    <TextUnit id="206" loc="212">πατὴρ ἂν εἴη σός τε χὠ τούτων γεγώς.</TextUnit>
    <TextUnit id="207" loc="213">γένους μὲν ἥκεις ὧδε τοῖσδε, Δημοφῶν:</TextUnit>
    <TextUnit id="208" loc="214">ἃ δ' ἐκτὸς ἤδη τοῦ προσήκοντός σε δεῖ</TextUnit>
    <TextUnit id="209" loc="215">τεῖσαι λέγω σοι παισί: φημὶ γάρ ποτε</TextUnit>
    <TextUnit id="210" loc="216">σύμπλους γενέσθαι τῶνδ' ὑπασπίζων πατρὶ</TextUnit>
    <TextUnit id="211" loc="217">ζωστῆρα Θησεῖ τὸν πολυκτόνον μέτα,</TextUnit>
    <TextUnit id="212" loc="217a">&amp;λτ; &amp;γτ;</TextUnit>
    <TextUnit id="213" loc="217b">&amp;λτ; &amp;γτ;</TextUnit>
    <TextUnit id="214" loc="218">̔́Αιδου τ' ἐρυμνῶν ἐξανήγαγεν μυχῶν</TextUnit>
    <TextUnit id="215" loc="219">πατέρα σόν: ̔Ελλὰς πᾶσα τοῦτο μαρτυρεῖ.</TextUnit>
    <TextUnit id="216" loc="220">ὧν ἀντιδοῦναί ς' οἵδ' ἀπαιτοῦσιν χάριν</TextUnit>
    <TextUnit id="217" loc="221">[μήτ' ἐκδοθῆναι μήτε πρὸς βίαν θεῶν</TextUnit>
    <TextUnit id="218" loc="222">τῶν σῶν ἀποσπασθέντες ἐκπεσεῖν χθονός.</TextUnit>
    <TextUnit id="219" loc="223">σοὶ γὰρ τόδ' αἰσχρὸν χωρίς, ἔν τε πόλει κακόν,</TextUnit>
    <TextUnit id="220" loc="224">ἱκέτας ἀλήτας συγγενεῖς — οἴμοι, κακῶν:</TextUnit>
    <TextUnit id="221" loc="225">βλέψον πρὸς αὐτοὺς βλέψον — ἕλκεσθαι βίᾳ].</TextUnit>
    <TextUnit id="222" loc="226">ἀλλ' ἄντομαί σε καὶ καταστέφω χεροῖν,</TextUnit>
    <TextUnit id="223" loc="227">μὴ πρὸς γενείου, μηδαμῶς ἀτιμάσῃς</TextUnit>
    <TextUnit id="224" loc="228">τοὺς ̔Ηρακλείους παῖδας ἐς χέρας λαβεῖν:</TextUnit>
    <TextUnit id="225" loc="229">γενοῦ δὲ τοῖσδε συγγενής, γενοῦ φίλος</TextUnit>
    <TextUnit id="226" loc="230">πατὴρ ἀδελφὸς δεσπότης: ἅπαντα γὰρ</TextUnit>
    <TextUnit id="227" loc="231">τἄλλ' ἐστὶ κρείσσω πλὴν ὑπ' ̓Αργείοις πεσεῖν.</TextUnit>
    <TextUnit id="228" loc="232">ᾤκτιρ' ἀκούσας τούσδε συμφορᾶς, ἄναξ.</TextUnit>
    <TextUnit id="229" loc="233">τὴν δ' εὐγένειαν τῆς τύχης νικωμένην</TextUnit>
    <TextUnit id="230" loc="234">νῦν δὴ μάλιστ' ἐσεῖδον: οἵδε γὰρ πατρὸς</TextUnit>
    <TextUnit id="231" loc="235">ἐσθλοῦ γεγῶτες δυστυχοῦς' ἀναξίως.</TextUnit>
    <TextUnit id="232" loc="236">τρισσαί μ' ἀναγκάζουσι συννοίας ὁδοί,</TextUnit>
    <TextUnit id="233" loc="237">̓Ιόλαε, τοὺς σοὺς μὴ παρώσασθαι λόγους:</TextUnit>
    <TextUnit id="234" loc="238">τὸ μὲν μέγιστον Ζεὺς ἐφ' οὗ σὺ βώμιος</TextUnit>
    <TextUnit id="235" loc="239">θακεῖς νεοσσῶν τήνδ' ἔχων πανήγυριν:</TextUnit>
    <TextUnit id="236" loc="240">τὸ συγγενές τε καὶ τὸ προυφείλειν καλῶς</TextUnit>
    <TextUnit id="237" loc="241">πράσσειν παρ' ἡμῶν τούσδε πατρῴαν χάριν:</TextUnit>
    <TextUnit id="238" loc="242">τό τ' αἰσχρόν, οὗπερ δεῖ μάλιστα φροντίσαι:</TextUnit>
    <TextUnit id="239" loc="243">εἰ γὰρ παρήσω τόνδε συλᾶσθαι βίᾳ</TextUnit>
    <TextUnit id="240" loc="244">ξένου πρὸς ἀνδρὸς βωμόν, οὐκ ἐλευθέραν</TextUnit>
    <TextUnit id="241" loc="245">οἰκεῖν δοκήσω γαῖαν, ̓Αργείων δ' ὄκνῳ</TextUnit>
    <TextUnit id="242" loc="246">ἱκέτας προδοῦναι: καὶ τάδ' ἀγχόνης πέλας.</TextUnit>
    <TextUnit id="243" loc="247">ἀλλ' ὤφελες μὲν εὐτυχέστερος μολεῖν,</TextUnit>
    <TextUnit id="244" loc="248">ὅμως δὲ καὶ νῦν μὴ τρέσῃς ὅπως σέ τις</TextUnit>
    <TextUnit id="245" loc="249">σὺν παισὶ βωμοῦ τοῦδ' ἀποσπάσει βίᾳ.</TextUnit>
    <TextUnit id="246" loc="250">σὺ δ' ̓́Αργος ἐλθὼν ταῦτά τ' Εὐρυσθεῖ φράσον,</TextUnit>
    <TextUnit id="247" loc="251">πρὸς τοῖσδέ τ', εἴ τι τοισίδ' ἐγκαλεῖ ξένοις,</TextUnit>
    <TextUnit id="248" loc="252">δίκης κυρήσειν: τούσδε δ' οὐκ ἄξεις ποτέ.</TextUnit>
    <TextUnit id="249" loc="253">οὐδ' ἢν δίκαιον ᾖ τι καὶ νικῶ λόγῳ;</TextUnit>
    <TextUnit id="250" loc="254">καὶ πῶς δίκαιον τὸν ἱκέτην ἄγειν βίᾳ;</TextUnit>
    <TextUnit id="251" loc="255">οὔκουν ἐμοὶ τόδ' αἰσχρὸν ἀλλ' &amp;λτ;οὐ&amp;γτ; σοὶ βλάβος;</TextUnit>
    <TextUnit id="252" loc="256">ἐμοί γ', ἐάν σοι τούσδ' ἐφέλκεσθαι μεθῶ.</TextUnit>
    <TextUnit id="253" loc="257">σὺ δ' ἐξόριζε, κᾆτ' ἐκεῖθεν ἄξομεν.</TextUnit>
    <TextUnit id="254" loc="258">σκαιὸς πέφυκας τοῦ θεοῦ πλείω φρονῶν.</TextUnit>
    <TextUnit id="255" loc="259">δεῦρ', ὡς ἔοικε, τοῖς κακοῖσι φευκτέον.</TextUnit>
    <TextUnit id="256" loc="260">ἅπασι κοινὸν ῥῦμα δαιμόνων ἕδρα.</TextUnit>
    <TextUnit id="257" loc="261">ταῦτ' οὐ δοκήσει τοῖς Μυκηναίοις ἴσως.</TextUnit>
    <TextUnit id="258" loc="262">οὔκουν ἐγὼ τῶν ἐνθάδ' εἰμὶ κύριος;</TextUnit>
    <TextUnit id="259" loc="263">βλάπτων &amp;λτ;γ'&amp;γτ; ἐκείνους μηδὲν ἢν σὺ σωφρονῇς.</TextUnit>
    <TextUnit id="260" loc="264">βλάπτεσθ', ἐμοῦ γε μὴ μιαίνοντος θεούς.</TextUnit>
    <TextUnit id="261" loc="265">οὐ βούλομαί σε πόλεμον ̓Αργείοις ἔχειν.</TextUnit>
    <TextUnit id="262" loc="266">κἀγὼ τοιοῦτος: τῶνδε δ' οὐ μεθήσομαι.</TextUnit>
    <TextUnit id="263" loc="267">ἄξω γε μέντοι τοὺς ἐμοὺς ἐγὼ λαβών.</TextUnit>
    <TextUnit id="264" loc="268">οὐκ ἆρ' ἐς ̓́Αργος ῥᾳδίως ἄπει πάλιν.</TextUnit>
    <TextUnit id="265" loc="269">πειρώμενος δὴ τοῦτό γ' αὐτίκ' εἴσομαι.</TextUnit>
    <TextUnit id="266" loc="270">κλαίων ἄρ' ἅψῃ τῶνδε κοὐκ ἐς ἀμβολάς.</TextUnit>
    <TextUnit id="267" loc="271">μὴ πρὸς θεῶν κήρυκα τολμήσῃς θενεῖν.</TextUnit>
    <TextUnit id="268" loc="272">εἰ μή γ' ὁ κῆρυξ σωφρονεῖν μαθήσεται.</TextUnit>
    <TextUnit id="269" loc="273">ἄπελθε: καὶ σὺ τοῦδε μὴ θίγῃς, ἄναξ.</TextUnit>
    <TextUnit id="270" loc="274">στείχω: μιᾶς γὰρ χειρὸς ἀσθενὴς μάχη.</TextUnit>
    <TextUnit id="271" loc="275">ἥξω δὲ πολλὴν ̓́Αρεος ̓Αργείου λαβὼν</TextUnit>
    <TextUnit id="272" loc="276">πάγχαλκον αἰχμὴν δεῦρο. μυρίοι δέ με</TextUnit>
    <TextUnit id="273" loc="277">μένουσιν ἀσπιστῆρες Εὐρυσθεύς τ' ἄναξ</TextUnit>
    <TextUnit id="274" loc="278">αὐτὸς στρατηγῶν: ̓Αλκάθου δ' ἐπ' ἐσχάτοις</TextUnit>
    <TextUnit id="275" loc="279">καραδοκῶν τἀνθένδε τέρμασιν μένει.</TextUnit>
    <TextUnit id="276" loc="280">λαμπρὸς δ' ἀκούσας σὴν ὕβριν φανήσεται</TextUnit>
    <TextUnit id="277" loc="281">σοὶ καὶ πολίταις γῇ τε τῇδε καὶ φυτοῖς:</TextUnit>
    <TextUnit id="278" loc="282">μάτην γὰρ ἥβην ὧδέ γ' ἂν κεκτῄμεθα</TextUnit>
    <TextUnit id="279" loc="283">πολλὴν ἐν ̓́Αργει, μή σε τιμωρούμενοι.</TextUnit>
    <TextUnit id="280" loc="284">φθείρου: τὸ σὸν γὰρ ̓́Αργος οὐ δέδοικ' ἐγώ.</TextUnit>
    <TextUnit id="281" loc="285">ἐνθένδε δ' οὐκ ἔμελλες αἰσχύνας ἐμὲ</TextUnit>
    <TextUnit id="282" loc="286">ἄξειν βίᾳ τούσδ': οὐ γὰρ ̓Αργείων πόλιν</TextUnit>
    <TextUnit id="283" loc="287">ὑπήκοον τήνδ' ἀλλ' ἐλευθέραν ἔχω.</TextUnit>
    <TextUnit id="284" loc="288">ὥρα προνοεῖν, πρὶν ὅροις πελάσαι</TextUnit>
    <TextUnit id="285" loc="289">στρατὸν ̓Αργείων:</TextUnit>
    <TextUnit id="286" loc="290">μάλα δ' ὀξὺς ̓́Αρης ὁ Μυκηναίων,</TextUnit>
    <TextUnit id="287" loc="291">ἐπὶ τοῖσι δὲ δὴ μᾶλλον ἔτ' ἢ πρίν.</TextUnit>
    <TextUnit id="288" loc="292">πᾶσι γὰρ οὗτος κήρυξι νόμος,</TextUnit>
    <TextUnit id="289" loc="293">δὶς τόσα πυργοῦν τῶν γιγνομένων.</TextUnit>
    <TextUnit id="290" loc="294">πόσα νιν λέξειν βασιλεῦσι δοκεῖς,</TextUnit>
    <TextUnit id="291" loc="295">ὡς δείν' ἔπαθεν καὶ παρὰ μικρὸν</TextUnit>
    <TextUnit id="292" loc="296">ψυχὴν ἦλθεν διακναῖσαι;</TextUnit>
    <TextUnit id="293" loc="297">οὐκ ἔστι τοῦδε παισὶ κάλλιον γέρας,</TextUnit>
    <TextUnit id="294" loc="298">ἢ πατρὸς ἐσθλοῦ κἀγαθοῦ πεφυκέναι:</TextUnit>
    <TextUnit id="295" loc="299">[γαμεῖν τ' ἀπ' ἐσθλῶν: ὃς δὲ νικηθεὶς πόθῳ</TextUnit>
    <TextUnit id="296" loc="300">κακοῖς ἐκοινώνησεν, οὐκ ἐπαινέσω,</TextUnit>
    <TextUnit id="297" loc="301">τέκνοις ὄνειδος οὕνεχ' ἡδονῆς λιπεῖν:]</TextUnit>
    <TextUnit id="298" loc="302">τὸ δυστυχὲς γὰρ ηὑγένει' ἀμύνεται</TextUnit>
    <TextUnit id="299" loc="303">τῆς δυσγενείας μᾶλλον: ἡμεῖς γὰρ κακῶν</TextUnit>
    <TextUnit id="300" loc="304">ἐς τοὔσχατον πεσόντες ηὕρομεν φίλους</TextUnit>
    <TextUnit id="301" loc="305">καὶ ξυγγενεῖς τούσδ', οἳ τοσῆσδ' οἰκουμένης</TextUnit>
    <TextUnit id="302" loc="306">̔Ελληνίδος γῆς τῶνδε προύστησαν μόνοι.</TextUnit>
    <TextUnit id="303" loc="307">δότ', ὦ τέκν', αὐτοῖς χεῖρα δεξιάν, δότε,</TextUnit>
    <TextUnit id="304" loc="308">ὑμεῖς τε παισί, καὶ πέλας προσέλθετε.</TextUnit>
    <TextUnit id="305" loc="309">ὦ παῖδες, ἐς μὲν πεῖραν ἤλθομεν φίλων:</TextUnit>
    <TextUnit id="306" loc="310">ἢν δ' οὖν ποθ' ὑμῖν νόστος ἐς πάτραν φανῇ</TextUnit>
    <TextUnit id="307" loc="311">καὶ δώματ' οἰκήσητε καὶ τιμὰς πατρὸς</TextUnit>
    <TextUnit id="308" loc="312">&amp;λτ; πάλιν λάβητε, τῆσδε κοιράνους χθονὸς&amp;γτ;</TextUnit>
    <TextUnit id="309" loc="313">σωτῆρας αἰεὶ καὶ φίλους νομίζετε,</TextUnit>
    <TextUnit id="310" loc="314">καὶ μήποτ' ἐς γῆν ἐχθρὸν αἴρεσθαι δόρυ</TextUnit>
    <TextUnit id="311" loc="315">μέμνησθέ μοι τήνδ', ἀλλὰ φιλτάτην πόλιν</TextUnit>
    <TextUnit id="312" loc="315">πασῶν νομίζετ'. ἄξιοι δ' ὑμῖν σέβειν</TextUnit>
    <TextUnit id="313" loc="316">οἳ γῆν τοσήνδε καὶ Πελασγικὸν λεὼν</TextUnit>
    <TextUnit id="314" loc="317">ἡμῶν ἐνηλλάξαντο πολεμίους ἔχειν,</TextUnit>
    <TextUnit id="315" loc="318">πτωχοὺς ἀλήτας εἰσορῶντες ἀλλ' ὅμως</TextUnit>
    <TextUnit id="316" loc="319">[οὐκ ἐξέδωκαν οὐδ' ἀπήλασαν χθονός].</TextUnit>
    <TextUnit id="317" loc="320">ἐγὼ δὲ καὶ ζῶν &amp;λτ;εὐγενῆ ς' οὐ παύσομαι</TextUnit>
    <TextUnit id="318" loc="320a">πᾶσιν προφαίνων&amp;γτ; καὶ θανών, ὅταν θάνω,</TextUnit>
    <TextUnit id="319" loc="321">πολλῷ ς' ἐπαίνῳ Θησέως ἑστὼς πέλας</TextUnit>
    <TextUnit id="320" loc="322">ὑψηλὸν ἀρῶ καὶ λέγων τάδ' εὐφρανῶ,</TextUnit>
    <TextUnit id="321" loc="323">ὡς εὖ τ' ἐδέξω καὶ τέκνοισιν ἤρκεσας</TextUnit>
    <TextUnit id="322" loc="324">τοῖς ̔Ηρακλείοις, εὐγενὴς δ' ἀν' ̔Ελλάδα</TextUnit>
    <TextUnit id="323" loc="325">σῴζεις πατρῴαν δόξαν, ἐξ ἐσθλῶν δὲ φὺς</TextUnit>
    <TextUnit id="324" loc="326">οὐδὲν κακίων τυγχάνεις γεγὼς πατρός,</TextUnit>
    <TextUnit id="325" loc="327">παύρων μετ' ἄλλων: ἕνα γὰρ ἐν πολλοῖς ἴσως</TextUnit>
    <TextUnit id="326" loc="328">εὕροις ἂν ὅστις ἐστὶ μὴ χείρων πατρός.</TextUnit>
    <TextUnit id="327" loc="329">ἀεί ποθ' ἥδε γαῖα τοῖς ἀμηχάνοις</TextUnit>
    <TextUnit id="328" loc="330">σὺν τῷ δικαίῳ βούλεται προσωφελεῖν.</TextUnit>
    <TextUnit id="329" loc="331">τοιγὰρ πόνους δὴ μυρίους ὑπὲρ φίλων</TextUnit>
    <TextUnit id="330" loc="332">ἤνεγκε, καὶ νῦν τόνδ' ἀγῶν' ὁρῶ πέλας.</TextUnit>
    <TextUnit id="331" loc="333">σοί τ' εὖ λέλεκται καὶ τὰ τῶνδ' αὐχῶ, γέρον,</TextUnit>
    <TextUnit id="332" loc="334">τοιαῦτ' ἔσεσθαι: μνημονεύσεται χάρις.</TextUnit>
    <TextUnit id="333" loc="335">κἀγὼ μὲν ἀστῶν σύλλογον ποιήσομαι,</TextUnit>
    <TextUnit id="334" loc="336">τάξω δ', ὅπως ἂν τὸν Μυκηναίων στρατὸν</TextUnit>
    <TextUnit id="335" loc="337">πολλῇ δέχωμαι χειρί: πρῶτα μὲν σκοποὺς</TextUnit>
    <TextUnit id="336" loc="338">πέμψω πρὸς αὐτόν, μὴ λάθῃ με προσπεσών:</TextUnit>
    <TextUnit id="337" loc="339">ταχὺς γὰρ ̓́Αργει πᾶς ἀνὴρ βοηδρόμος:</TextUnit>
    <TextUnit id="338" loc="340">μάντεις δ' ἀθροίσας θύσομαι. σὺ δ' ἐς δόμους</TextUnit>
    <TextUnit id="339" loc="341">σὺν παισὶ χώρει, Ζηνὸς ἐσχάραν λιπών.</TextUnit>
    <TextUnit id="340" loc="342">εἰσὶν γὰρ οἵ σου, κἂν ἐγὼ θυραῖος ὦ,</TextUnit>
    <TextUnit id="341" loc="343">μέριμναν ἕξους'. ἀλλ' ἴθ' ἐς δόμους, γέρον.</TextUnit>
    <TextUnit id="342" loc="344">οὐκ ἂν λίποιμι βωμόν: εὐξόμεσθα δὲ</TextUnit>
    <TextUnit id="343" loc="345">ἱκέται μένοντες ἐνθάδ' εὖ πρᾶξαι πόλιν:</TextUnit>
    <TextUnit id="344" loc="346">ὅταν δ' ἀγῶνος τοῦδ' ἀπαλλαχθῇς καλῶς,</TextUnit>
    <TextUnit id="345" loc="347">ἴμεν πρὸς οἴκους. θεοῖσι δ' οὐ κακίοσιν</TextUnit>
    <TextUnit id="346" loc="348">χρώμεσθα συμμάχοισιν ̓Αργείων, ἄναξ:</TextUnit>
    <TextUnit id="347" loc="349">τῶν μὲν γὰρ ̔́Ηρα προστατεῖ, Διὸς δάμαρ,</TextUnit>
    <TextUnit id="348" loc="350">ἡμῶν δ' ̓Αθάνα. φημὶ δ' εἰς εὐπραξίαν</TextUnit>
    <TextUnit id="349" loc="351">καὶ τοῦθ' ὑπάρχειν, θεῶν ἀμεινόνων τυχεῖν:</TextUnit>
    <TextUnit id="350" loc="352">νικωμένη γὰρ Παλλὰς οὐκ ἀνέξεται.</TextUnit>
    <TextUnit id="351" loc="353">εἰ σὺ μέγ' αὐχεῖς, ἕτεροι</TextUnit>
    <TextUnit id="352" loc="354">σοῦ πλέον οὐ μέλονται,</TextUnit>
    <TextUnit id="353" loc="355">ξεῖν' &amp;λτ;ἀπ'&amp;γτ; ̓Αργόθεν ἐλθών,</TextUnit>
    <TextUnit id="354" loc="356">μεγαληγορίαισι δ' ἐμὰς</TextUnit>
    <TextUnit id="355" loc="357">φρένας οὐ φοβήσεις.</TextUnit>
    <TextUnit id="356" loc="358">μήπω ταῖς μεγάλαισιν οὕ-</TextUnit>
    <TextUnit id="357" loc="359">τω καὶ καλλιχόροις ̓Αθά-</TextUnit>
    <TextUnit id="358" loc="360">ναις εἴη: σὺ δ' ἄφρων, ὅ τ' ̓́Αρ-</TextUnit>
    <TextUnit id="359" loc="361">γει Σθενέλου τύραννος.</TextUnit>
    <TextUnit id="360" loc="362">ὃς πόλιν ἐλθὼν ἑτέραν</TextUnit>
    <TextUnit id="361" loc="363">οὐδὲν ἐλάσσον' ̓́Αργους,</TextUnit>
    <TextUnit id="362" loc="364">θεῶν ἱκτῆρας ἀλάτας</TextUnit>
    <TextUnit id="363" loc="365">καὶ ἐμᾶς χθονὸς ἀντομένους ξένος ὢν βιαίως</TextUnit>
    <TextUnit id="364" loc="366">ἕλκεις, οὐ βασιλεῦσιν εἴ-</TextUnit>
    <TextUnit id="365" loc="367">ξας, οὐκ ἄλλο δίκαιον εἰ-</TextUnit>
    <TextUnit id="366" loc="368">πών: ποῦ ταῦτα καλῶς ἂν εἴ-</TextUnit>
    <TextUnit id="367" loc="370">η παρά γ' εὖ φρονοῦσιν;</TextUnit>
    <TextUnit id="368" loc="371">εἰρήνα μὲν ἐμοί γ' ἀρέ-</TextUnit>
    <TextUnit id="369" loc="372">σκει: σοὶ δ', ὦ κακόφρων ἄναξ,</TextUnit>
    <TextUnit id="370" loc="373">λέγω, εἰ πόλιν ἥξεις,</TextUnit>
    <TextUnit id="371" loc="374">οὐχ οὕτως ἃ δοκεῖς κυρή-</TextUnit>
    <TextUnit id="372" loc="375">σεις: οὐ σοὶ μόνῳ ἔγχος οὐδ'</TextUnit>
    <TextUnit id="373" loc="376">ἰτέα κατάχαλκος.</TextUnit>
    <TextUnit id="374" loc="377">ἀλλ', ὦ πολέμων ἐρα-</TextUnit>
    <TextUnit id="375" loc="378">στά, μή μοι δορὶ συνταρά-</TextUnit>
    <TextUnit id="376" loc="379">ξῃς τὰν εὖ χαρίτων ἔχου-</TextUnit>
    <TextUnit id="377" loc="380">σαν πόλιν, ἀλλ' ἀνάσχου.</TextUnit>
    <TextUnit id="378" loc="381">ὦ παῖ, τί μοι σύννοιαν ὄμμασιν φέρων</TextUnit>
    <TextUnit id="379" loc="382">ἥκεις; νέον τι πολεμίων λέξεις πέρι;</TextUnit>
    <TextUnit id="380" loc="383">μέλλουσιν ἢ πάρεισιν ἢ τί πυνθάνῃ;</TextUnit>
    <TextUnit id="381" loc="384">οὐ γάρ τι μὴ ψεύσῃς γε κήρυκος λόγους:</TextUnit>
    <TextUnit id="382" loc="385">ὁ γὰρ στρατηγὸς εὐτυχὴς τὰ πρόσθεν ὢν</TextUnit>
    <TextUnit id="383" loc="386">εἶσιν, σάφ' οἶδα, καὶ μάλ' οὐ σμικρὸν φρονῶν,</TextUnit>
    <TextUnit id="384" loc="387">ἐς τὰς ̓Αθήνας. ἀλλά τοι φρονημάτων</TextUnit>
    <TextUnit id="385" loc="388">ὁ Ζεὺς κολαστὴς τῶν ἄγαν ὑπερφρόνων.</TextUnit>
    <TextUnit id="386" loc="389">ἥκει στράτευμ' ̓Αργεῖον Εὐρυσθεύς τ' ἄναξ:</TextUnit>
    <TextUnit id="387" loc="390">ἐγώ νιν αὐτὸς εἶδον. ἄνδρα γὰρ χρεών,</TextUnit>
    <TextUnit id="388" loc="391">ὅστις στρατηγεῖν φης' ἐπίστασθαι καλῶς,</TextUnit>
    <TextUnit id="389" loc="392">οὐκ ἀγγέλοισι τοὺς ἐναντίους ὁρᾶν.</TextUnit>
    <TextUnit id="390" loc="393">πεδία μὲν οὖν γῆς ἐς τάδ' οὐκ ἐφῆκέ πω</TextUnit>
    <TextUnit id="391" loc="394">στρατόν, λεπαίαν δ' ὀφρύην καθήμενος</TextUnit>
    <TextUnit id="392" loc="395">σκοπεῖ （δόκησιν δὴ τόδ' ἂν λέγοιμί σοι）</TextUnit>
    <TextUnit id="393" loc="396">ποίᾳ προσάξει στρατόπεδον τοσόνδ' ὅροις</TextUnit>
    <TextUnit id="394" loc="397">ἐν ἀσφαλεῖ τε τῆσδ' ἱδρύσεται χθονός.</TextUnit>
    <TextUnit id="395" loc="398">καὶ τἀμὰ μέντοι πάντ' ἄραρ' ἤδη καλῶς:</TextUnit>
    <TextUnit id="396" loc="399">πόλις τ' ἐν ὅπλοις, σφάγιά θ' ἡτοιμασμένα</TextUnit>
    <TextUnit id="397" loc="400">ἕστηκεν οἷς χρὴ ταῦτα τέμνεσθαι θεῶν,</TextUnit>
    <TextUnit id="398" loc="401">θυηπολεῖται δ' ἄστυ μάντεων ὕπο.</TextUnit>
    <TextUnit id="399" loc="403">χρησμῶν δ' ἀοιδοὺς πάντας εἰς ἓν ἁλίσας</TextUnit>
    <TextUnit id="400" loc="404">ἤλεγξα καὶ βέβηλα καὶ κεκρυμμένα</TextUnit>
    <TextUnit id="401" loc="405">[λόγια παλαιά, τῇδε γῇ σωτήρια].</TextUnit>
    <TextUnit id="402" loc="406">καὶ τῶν μὲν ἄλλων διάφορ' ἐστὶ θεσφάτοις</TextUnit>
    <TextUnit id="403" loc="407">πόλλ': ἓν δὲ πᾶσι γνῶμα ταὐτὸν ἐμπρέπει:</TextUnit>
    <TextUnit id="404" loc="408">σφάξαι κελεύουσίν με παρθένον κόρῃ</TextUnit>
    <TextUnit id="405" loc="409">Δήμητρος, ἥτις ἐστὶ πατρὸς εὐγενοῦς,</TextUnit>
    <TextUnit id="406" loc="402">τροπαῖά τ' ἐχθρῶν καὶ πόλει σωτήριαν.</TextUnit>
    <TextUnit id="407" loc="410">ἐγὼ δ' ἔχω μέν, ὡς ὁρᾷς, προθυμίαν</TextUnit>
    <TextUnit id="408" loc="411">τοσήνδ' ἐς ὑμᾶς: παῖδα δ' οὔτ' ἐμὴν κτενῶ</TextUnit>
    <TextUnit id="409" loc="412">οὔτ' ἄλλον ἀστῶν τῶν ἐμῶν ἀναγκάσω</TextUnit>
    <TextUnit id="410" loc="413">ἄκονθ': ἑκὼν δὲ τίς κακῶς οὕτω φρονεῖ,</TextUnit>
    <TextUnit id="411" loc="414">ὅστις τὰ φίλτατ' ἐκ χερῶν δώσει τέκνα;</TextUnit>
    <TextUnit id="412" loc="415">καὶ νῦν πυκνὰς ἂν συστάσεις ἂν εἰσίδοις,</TextUnit>
    <TextUnit id="413" loc="416">τῶν μὲν λεγόντων ὡς δίκαιον ἦν ξένοις</TextUnit>
    <TextUnit id="414" loc="417">ἱκέταις ἀρήγειν, τῶν δὲ μωρίαν ἐμοῦ</TextUnit>
    <TextUnit id="415" loc="418">κατηγορούντων: εἰ δὲ δὴ δράσω τόδε,</TextUnit>
    <TextUnit id="416" loc="419">οἰκεῖος ἤδη πόλεμος ἐξαρτύεται.</TextUnit>
    <TextUnit id="417" loc="420">ταῦτ' οὖν ὅρα σὺ καὶ συνεξεύρισχ' ὅπως</TextUnit>
    <TextUnit id="418" loc="421">αὐτοί τε σωθήσεσθε καὶ πέδον τόδε,</TextUnit>
    <TextUnit id="419" loc="422">κἀγὼ πολίταις μὴ διαβληθήσομαι.</TextUnit>
    <TextUnit id="420" loc="423">οὐ γὰρ τυραννίδ' ὥστε βαρβάρων ἔχω:</TextUnit>
    <TextUnit id="421" loc="424">ἀλλ', ἢν δίκαια δρῶ, δίκαια πείσομαι.</TextUnit>
    <TextUnit id="422" loc="425">ἀλλ' ἦ πρόθυμον οὖσαν οὐκ ἐᾷ θεὸς</TextUnit>
    <TextUnit id="423" loc="426">ξένοις ἀρήγειν τήνδε χρῄζουσιν πόλιν;</TextUnit>
    <TextUnit id="424" loc="427">ὦ τέκν', ἔοιγμεν ναυτίλοισιν, οἵτινες</TextUnit>
    <TextUnit id="425" loc="428">χειμῶνος ἐκφυγόντες ἄγριον μένος</TextUnit>
    <TextUnit id="426" loc="429">ἐς χεῖρα γῇ συνῆψαν, εἶτα χερσόθεν</TextUnit>
    <TextUnit id="427" loc="430">πνοιαῖσιν ἠλάθησαν ἐς πόντον πάλιν.</TextUnit>
    <TextUnit id="428" loc="431">οὕτω δὲ χἠμεῖς τῆσδ' ἀπωθούμεσθα γῆς</TextUnit>
    <TextUnit id="429" loc="432">ἤδη πρὸς ἀκταῖς ὄντες ὡς σεσωμένοι.</TextUnit>
    <TextUnit id="430" loc="433">οἴμοι: τί δῆτ' ἔτερψας ὦ τάλαινά με</TextUnit>
    <TextUnit id="431" loc="434">ἐλπὶς τότ', οὐ μέλλουσα διατελεῖν χάριν;</TextUnit>
    <TextUnit id="432" loc="435">συγγνωστὰ γάρ τοι καὶ τὰ τοῦδ', εἰ μὴ θέλει</TextUnit>
    <TextUnit id="433" loc="436">κτείνειν πολιτῶν παῖδας: αἰνέσαι δ' ἔχω</TextUnit>
    <TextUnit id="434" loc="437">καὶ τἀνθάδ': εἰ θεοῖσι δὴ δοκεῖ τάδε</TextUnit>
    <TextUnit id="435" loc="438">πράσσειν ἔμ', οὔτοι σοί γ' ἀπόλλυται χάρις.</TextUnit>
    <TextUnit id="436" loc="439">ὦ παῖδες, ὑμῖν δ' οὐκ ἔχω τί χρήσομαι.</TextUnit>
    <TextUnit id="437" loc="440">ποῖ τρεψόμεσθα; τίς γὰρ ἄστεπτος θεῶν;</TextUnit>
    <TextUnit id="438" loc="441">ποῖον δὲ γαίας ἕρκος οὐκ ἀφίγμεθα;</TextUnit>
    <TextUnit id="439" loc="442">ὀλούμεθ', ὦ τέκν': ἐκδοθησόμεσθα δή.</TextUnit>
    <TextUnit id="440" loc="443">κἀμοῦ μὲν οὐδὲν εἴ με χρὴ θανεῖν μέλει,</TextUnit>
    <TextUnit id="441" loc="444">πλὴν εἴ τι τέρψω τοὺς ἐμοὺς ἐχθροὺς θανών:</TextUnit>
    <TextUnit id="442" loc="445">ὑμᾶς δὲ κλαίω καὶ κατοικτίρω, τέκνα,</TextUnit>
    <TextUnit id="443" loc="446">καὶ τὴν γεραιὰν μητέρ' ̓Αλκμήνην πατρός.</TextUnit>
    <TextUnit id="444" loc="447">ὦ δυστάλαινα τοῦ μακροῦ βίου σέθεν,</TextUnit>
    <TextUnit id="445" loc="448">τλήμων δὲ κἀγὼ πολλὰ μοχθήσας μάτην.</TextUnit>
    <TextUnit id="446" loc="449">χρῆν χρῆν ἄρ' ἡμᾶς ἀνδρὸς εἰς ἐχθροῦ χέρας</TextUnit>
    <TextUnit id="447" loc="450">πεσόντας αἰσχρῶς καὶ κακῶς λιπεῖν βίον.</TextUnit>
    <TextUnit id="448" loc="451">ἀλλ' οἶσθ' ὅ μοι σύμπραξον: οὐχ ἅπασα γὰρ</TextUnit>
    <TextUnit id="449" loc="452">πέφευγεν ἐλπὶς τῶνδέ μοι σωτηρίας:</TextUnit>
    <TextUnit id="450" loc="453">ἔμ' ἔκδος ̓Αργείοισιν ἀντὶ τῶνδ', ἄναξ,</TextUnit>
    <TextUnit id="451" loc="454">καὶ μήτε κινδύνευε, σωθήτω τέ μοι</TextUnit>
    <TextUnit id="452" loc="455">τέκν': οὐ φιλεῖν δεῖ τὴν ἐμὴν ψυχήν: ἴτω.</TextUnit>
    <TextUnit id="453" loc="456">μάλιστα δ' Εὐρυσθεύς με βούλοιτ' ἂν λαβὼν</TextUnit>
    <TextUnit id="454" loc="457">τὸν ̔Ηράκλειον σύμμαχον καθυβρίσαι:</TextUnit>
    <TextUnit id="455" loc="458">σκαιὸς γὰρ ἁνήρ. τοῖς σοφοῖς δ' εὐκτὸν σοφῷ</TextUnit>
    <TextUnit id="456" loc="459">ἔχθραν συνάπτειν, μὴ ἀμαθεῖ φρονήματι:</TextUnit>
    <TextUnit id="457" loc="460">πολλῆς γὰρ αἰδοῦς καὶ δίκης τις ἂν τύχοι.</TextUnit>
    <TextUnit id="458" loc="461">ὦ πρέσβυ, μή νυν τῶνδ' ἐπαιτιῶ πόλιν:</TextUnit>
    <TextUnit id="459" loc="462">τάχ' ἂν γὰρ ἡμῖν ψευδὲς ἀλλ' ὅμως κακὸν</TextUnit>
    <TextUnit id="460" loc="463">γένοιτ' ὄνειδος ὡς ξένους προυδώκαμεν.</TextUnit>
    <TextUnit id="461" loc="464">γενναῖα μὲν τάδ' εἶπας, ἀλλ' ἀμήχανα.</TextUnit>
    <TextUnit id="462" loc="465">οὐ σοῦ χατίζων δεῦρ' ἄναξ στρατηλατεῖ</TextUnit>
    <TextUnit id="463" loc="466">（τί γὰρ γέροντος ἀνδρὸς Εὐρυσθεῖ πλέον</TextUnit>
    <TextUnit id="464" loc="467">θανόντος;） ἀλλὰ τούσδε βούλεται κτανεῖν.</TextUnit>
    <TextUnit id="465" loc="468">δεινὸν γὰρ ἐχθροῖς βλαστάνοντες εὐγενεῖς,</TextUnit>
    <TextUnit id="466" loc="469">νεανίαι τε καὶ πατρὸς μεμνημένοι</TextUnit>
    <TextUnit id="467" loc="470">λύμας: ἃ κεῖνον πάντα προσκοπεῖν χρεών.</TextUnit>
    <TextUnit id="468" loc="471">ἀλλ', εἴ τιν' ἄλλην οἶσθα καιριωτέραν</TextUnit>
    <TextUnit id="469" loc="472">βουλήν, ἑτοίμαζ', ὡς ἔγωγ' ἀμήχανος</TextUnit>
    <TextUnit id="470" loc="473">χρησμῶν ἀκούσας εἰμὶ καὶ φόβου πλέως.</TextUnit>
    <TextUnit id="471" loc="474">ξένοι, θράσος μοι μηδὲν ἐξόδοις ἐμαῖς</TextUnit>
    <TextUnit id="472" loc="475">προσθῆτε: πρῶτον γὰρ τόδ' ἐξαιτήσομαι:</TextUnit>
    <TextUnit id="473" loc="476">γυναικὶ γὰρ σιγή τε καὶ τὸ σωφρονεῖν</TextUnit>
    <TextUnit id="474" loc="477">κάλλιστον εἴσω θ' ἥσυχον μένειν δόμων.</TextUnit>
    <TextUnit id="475" loc="478">τῶν σῶν δ' ἀκούσας', ̓Ιόλεως, στεναγμάτων</TextUnit>
    <TextUnit id="476" loc="479">ἐξῆλθον, οὐ ταχθεῖσα πρεσβεύειν γένους:</TextUnit>
    <TextUnit id="477" loc="480">ἀλλ', εἰμὶ γάρ πως πρόσφορος, μέλει δέ μοι</TextUnit>
    <TextUnit id="478" loc="481">μάλιστ' ἀδελφῶν τῶνδε κἀμαυτῆς πέρι,</TextUnit>
    <TextUnit id="479" loc="482">θέλω πυθέσθαι μὴ 'πὶ τοῖς πάλαι κακοῖς</TextUnit>
    <TextUnit id="480" loc="483">προσκείμενόν τι πῆμα σὴν δάκνει φρένα.</TextUnit>
    <TextUnit id="481" loc="484">ὦ παῖ, μάλιστα ς' οὐ νεωστὶ δὴ τέκνων</TextUnit>
    <TextUnit id="482" loc="485">τῶν ̔Ηρακλείων ἐνδίκως αἰνεῖν ἔχω.</TextUnit>
    <TextUnit id="483" loc="486">ἡμῖν δὲ δόξας εὖ προχωρῆσαι δρόμος</TextUnit>
    <TextUnit id="484" loc="487">πάλιν μεθέστηκ' αὖθις ἐς τἀμήχανον:</TextUnit>
    <TextUnit id="485" loc="488">χρησμῶν γὰρ ᾠδούς φησι σημαίνειν ὅδε,</TextUnit>
    <TextUnit id="486" loc="489">οὐ ταῦρον οὐδὲ μόσχον ἀλλὰ παρθένον</TextUnit>
    <TextUnit id="487" loc="490">σφάξαι Κόρῃ Δήμητρος ἥτις εὐγενής,</TextUnit>
    <TextUnit id="488" loc="491">εἰ χρὴ μὲν ἡμᾶς, χρὴ δὲ τήνδ' εἶναι πόλιν.</TextUnit>
    <TextUnit id="489" loc="492">ταῦτ' οὖν ἀμηχανοῦμεν: οὔτε γὰρ τέκνα</TextUnit>
    <TextUnit id="490" loc="493">σφάξειν ὅδ' αὑτοῦ φησιν οὔτ' ἄλλου τινός.</TextUnit>
    <TextUnit id="491" loc="494">κἀμοὶ λέγει μὲν οὐ σαφῶς, λέγει δέ πως,</TextUnit>
    <TextUnit id="492" loc="495">εἰ μή τι τούτων ἐξαμηχανήσομεν,</TextUnit>
    <TextUnit id="493" loc="496">ἡμᾶς μὲν ἄλλην γαῖαν εὑρίσκειν τινά,</TextUnit>
    <TextUnit id="494" loc="497">αὐτὸς δὲ σῶσαι τήνδε βούλεσθαι χθόνα.</TextUnit>
    <TextUnit id="495" loc="498">ἐν τῷδε κἀχόμεσθα σωθῆναι λόγῳ;</TextUnit>
    <TextUnit id="496" loc="499">ἐν τῷδε, τἄλλα γ' εὐτυχῶς πεπραγότες.</TextUnit>
    <TextUnit id="497" loc="500">μή νυν τρέσῃς ἔτ' ἐχθρὸν ̓Αργείων δόρυ:</TextUnit>
    <TextUnit id="498" loc="501">ἐγὼ γὰρ αὐτὴ πρὶν κελευσθῆναι, γέρον,</TextUnit>
    <TextUnit id="499" loc="502">θνῄσκειν ἑτοίμη καὶ παρίστασθαι σφαγῇ.</TextUnit>
    <TextUnit id="500" loc="503">τί φήσομεν γάρ, εἰ πόλις μὲν ἀξιοῖ</TextUnit>
    <TextUnit id="501" loc="504">κίνδυνον ἡμῶν οὕνεκ' αἴρεσθαι μέγαν,</TextUnit>
    <TextUnit id="502" loc="505">αὐτοὶ δὲ προστιθέντες ἄλλοισιν πόνους,</TextUnit>
    <TextUnit id="503" loc="506">παρόν σφε σῶσαι, φευξόμεσθα μὴ θανεῖν;</TextUnit>
    <TextUnit id="504" loc="507">οὐ δῆτ', ἐπεί τοι καὶ γέλωτος ἄξια,</TextUnit>
    <TextUnit id="505" loc="508">στένειν μὲν ἱκέτας δαιμόνων καθημένους,</TextUnit>
    <TextUnit id="506" loc="509">πατρὸς δ' ἐκείνου φύντας οὗ πεφύκαμεν</TextUnit>
    <TextUnit id="507" loc="510">κακοὺς ὁρᾶσθαι: ποῦ τάδ' ἐν χρηστοῖς πρέπει;</TextUnit>
    <TextUnit id="508" loc="511">κάλλιον, οἶμαι, τῆσδ' — ὃ μὴ τύχοι ποτέ —</TextUnit>
    <TextUnit id="509" loc="512">πόλεως ἁλούσης, χεῖρας εἰς ἐχθρῶν πεσεῖν,</TextUnit>
    <TextUnit id="510" loc="513">κἄπειτ' ἄτιμα πατρὸς οὖσαν εὐγενοῦς</TextUnit>
    <TextUnit id="511" loc="514">παθοῦσαν ̔́Αιδην μηδὲν ἧσσον εἰσιδεῖν.</TextUnit>
    <TextUnit id="512" loc="515">ἀλλ' ἐκπεσοῦσα τῆσδ' ἀλητεύσω χθονός;</TextUnit>
    <TextUnit id="513" loc="516">κοὐκ αἰσχυνοῦμαι δῆτ', ἐὰν δή τις λέγῃ:</TextUnit>
    <TextUnit id="514" loc="517">Τί δεῦρ' ἀφίκεσθ' ἱκεσίοισι σὺν κλάδοις</TextUnit>
    <TextUnit id="515" loc="518">αὐτοὶ φιλοψυχοῦντες; ἔξιτε χθονός:</TextUnit>
    <TextUnit id="516" loc="519">κακοῖς γὰρ ἡμεῖς οὐ προσωφελήσομεν.</TextUnit>
    <TextUnit id="517" loc="520">ἀλλ' οὐδὲ μέντοι, τῶνδε μὲν τεθνηκότων,</TextUnit>
    <TextUnit id="518" loc="521">αὐτὴ δὲ σωθεῖς', ἐλπίδ' εὖ πράξειν ἔχω</TextUnit>
    <TextUnit id="519" loc="522">（πολλοὶ γὰρ ἤδη τῇδε προύδοσαν φίλους）:</TextUnit>
    <TextUnit id="520" loc="523">τίς γὰρ κόρην ἔρημον ἢ δάμαρτ' ἔχειν</TextUnit>
    <TextUnit id="521" loc="524">ἢ παιδοποιεῖν ἐξ ἐμοῦ βουλήσεται;</TextUnit>
    <TextUnit id="522" loc="525">οὔκουν θανεῖν ἄμεινον ἢ τούτων τυχεῖν</TextUnit>
    <TextUnit id="523" loc="526">ἀναξίαν; ἄλλῃ δὲ κἂν πρέποι τινὶ</TextUnit>
    <TextUnit id="524" loc="527">μᾶλλον τάδ', ἥτις μὴ 'πίσημος ὡς ἐγώ.</TextUnit>
    <TextUnit id="525" loc="528">ἡγεῖσθ' ὅπου δεῖ σῶμα κατθανεῖν τόδε</TextUnit>
    <TextUnit id="526" loc="529">καὶ στεμματοῦτε καὶ †κατάρχεσθ', εἰ δοκεῖ†:</TextUnit>
    <TextUnit id="527" loc="530">νικᾶτε δ' ἐχθρούς: ἥδε γὰρ ψυχὴ πάρα</TextUnit>
    <TextUnit id="528" loc="531">ἑκοῦσα κοὐκ ἄκουσα: κἀξαγγέλλομαι</TextUnit>
    <TextUnit id="529" loc="532">θνῄσκειν ἀδελφῶν τῶνδε κἀμαυτῆς ὕπερ.</TextUnit>
    <TextUnit id="530" loc="533">εὕρημα γάρ τοι μὴ φιλοψυχοῦς' ἐγὼ</TextUnit>
    <TextUnit id="531" loc="534">κάλλιστον ηὕρηκ', εὐκλεῶς λιπεῖν βίον.</TextUnit>
    <TextUnit id="532" loc="535">φεῦ φεῦ, τί λέξω παρθένου μέγαν λόγον</TextUnit>
    <TextUnit id="533" loc="536">κλύων, ἀδελφῶν ἣ πάρος θέλει θανεῖν;</TextUnit>
    <TextUnit id="534" loc="537">τούτων τίς ἂν λέξειε γενναίους λόγους</TextUnit>
    <TextUnit id="535" loc="538">μᾶλλον, τίς ἂν δράσειεν ἀνθρώπων ἔτι;</TextUnit>
    <TextUnit id="536" loc="539">ὦ τέκνον, οὐκ ἔστ' ἄλλοθεν τὸ σὸν κάρα</TextUnit>
    <TextUnit id="537" loc="540">ἀλλ' ἐξ ἐκείνου: σπέρμα τῆς θείας φρενὸς</TextUnit>
    <TextUnit id="538" loc="541">πέφυκας ̔Ηράκλειον: οὐδ' αἰσχύνομαι</TextUnit>
    <TextUnit id="539" loc="542">τοῖς σοῖς λόγοισι, τῇ τύχῃ δ' ἀλγύνομαι.</TextUnit>
    <TextUnit id="540" loc="543">ἀλλ' ᾗ γένοιτ' ἂν ἐνδικωτέρως φράσω:</TextUnit>
    <TextUnit id="541" loc="544">πάσας ἀδελφὰς δεῦρο χρὴ τὰς σὰς καλεῖν,</TextUnit>
    <TextUnit id="542" loc="545">κᾆθ' ἡ λαχοῦσα θνῃσκέτω γένους ὕπερ:</TextUnit>
    <TextUnit id="543" loc="546">σὲ δ' οὐ δίκαιον κατθανεῖν ἄνευ πάλου.</TextUnit>
    <TextUnit id="544" loc="547">οὐκ ἂν θάνοιμι τῇ τύχῃ λαχοῦς' ἐγώ:</TextUnit>
    <TextUnit id="545" loc="548">χάρις γὰρ οὐ πρόσεστι: μὴ λέξῃς, γέρον.</TextUnit>
    <TextUnit id="546" loc="549">ἀλλ', εἰ μὲν ἐνδέχεσθε καὶ βούλεσθέ μοι</TextUnit>
    <TextUnit id="547" loc="550">χρῆσθαι προθύμῳ, τὴν ἐμὴν ψυχὴν ἐγὼ</TextUnit>
    <TextUnit id="548" loc="551">δίδωμ' ἑκοῦσα τοῖσδ', ἀναγκασθεῖσα δ' οὔ.</TextUnit>
    <TextUnit id="549" loc="552">φεῦ:</TextUnit>
    <TextUnit id="550" loc="553">ὅδ' αὖ λόγος σοι τοῦ πρὶν εὐγενέστερος:</TextUnit>
    <TextUnit id="551" loc="554">κἀκεῖνος ἦν ἄριστος: ἀλλ' ὑπερφέρεις</TextUnit>
    <TextUnit id="552" loc="555">τόλμῃ τε τόλμαν καὶ λόγῳ χρηστῷ λόγον.</TextUnit>
    <TextUnit id="553" loc="556">οὐ μὴν κελεύω γ' οὐδ' ἀπεννέπω, τέκνον,</TextUnit>
    <TextUnit id="554" loc="557">θνῄσκειν ς': ἀδελφοὺς &amp;λτ;δ'&amp;γτ; ὠφελεῖς θανοῦσα σούς.</TextUnit>
    <TextUnit id="555" loc="558">σοφῶς σε λύεις: μὴ τρέσῃς μιάσματος</TextUnit>
    <TextUnit id="556" loc="559">τοὐμοῦ μετασχεῖν, ἀλλ' ἐλευθερῶ ς' &amp;λτ;ἐγώ&amp;γτ; [θάνω].</TextUnit>
    <TextUnit id="557" loc="560">ἕπου δέ, πρέσβυ （σῇ γὰρ ἐνθανεῖν χερὶ</TextUnit>
    <TextUnit id="558" loc="561">θέλω）, πέπλοις δὲ σῶμ' ἐμὸν κρύψον παρών:</TextUnit>
    <TextUnit id="559" loc="562">ἕπου （σφαγῆς γὰρ πρὸς τὸ δεινὸν εἶμ' ἐγώ）,</TextUnit>
    <TextUnit id="560" loc="563">εἴπερ πέφυκα πατρὸς οὗπερ εὔχομαι.</TextUnit>
    <TextUnit id="561" loc="564">οὐκ ἂν δυναίμην σῷ παρεστάναι μόρῳ.</TextUnit>
    <TextUnit id="562" loc="565">σὺ δ' ἀλλὰ τοῦδε χρῇζε, μή μ' ἐν ἀρσένων</TextUnit>
    <TextUnit id="563" loc="566">ἀλλ' ἐν γυναικῶν χερσὶν ἐκπνεῦσαι βίον.</TextUnit>
    <TextUnit id="564" loc="567">ἔσται τάδ', ὦ τάλαινα παρθένων, ἐπεὶ</TextUnit>
    <TextUnit id="565" loc="568">κἀμοὶ τόδ' αἰσχρόν, μή σε κοσμεῖσθαι καλῶς,</TextUnit>
    <TextUnit id="566" loc="569">πολλῶν ἕκατι, τῆς τε σῆς εὐψυχίας</TextUnit>
    <TextUnit id="567" loc="570">καὶ τοῦ δικαίου. τλημονεστάτην δέ σε</TextUnit>
    <TextUnit id="568" loc="571">πασῶν γυναικῶν εἶδον ὀφθαλμοῖς ἐγώ.</TextUnit>
    <TextUnit id="569" loc="572">ἀλλ', εἴ τι βούλῃ, τούσδε τὸν γέροντά τε</TextUnit>
    <TextUnit id="570" loc="573">χώρει προσειποῦς' ὑστάτοις προσφθέγμασιν.</TextUnit>
    <TextUnit id="571" loc="574">ὦ χαῖρε, πρέσβυ, χαῖρε καὶ δίδασκέ μοι</TextUnit>
    <TextUnit id="572" loc="575">τοιούσδε τούσδε παῖδας, ἐς τὸ πᾶν σοφούς,</TextUnit>
    <TextUnit id="573" loc="576">ὥσπερ σύ, μηδὲν μᾶλλον: ἀρκέσουσι γάρ.</TextUnit>
    <TextUnit id="574" loc="577">πειρῶ δὲ σῶσαι μὴ θανεῖν, πρόθυμος ὤν:</TextUnit>
    <TextUnit id="575" loc="578">σοὶ παῖδές ἐσμεν, σαῖν χεροῖν τεθράμμεθα.</TextUnit>
    <TextUnit id="576" loc="579">ὁρᾷς δὲ κἀμὲ τὴν ἐμὴν ὥραν γάμου</TextUnit>
    <TextUnit id="577" loc="580">διδοῦσαν ἀντὶ τῶνδε κατθανουμένην.</TextUnit>
    <TextUnit id="578" loc="581">ὑμεῖς τ', ἀδελφῶν ἡ παροῦς' ὁμιλία,</TextUnit>
    <TextUnit id="579" loc="582">εὐδαιμονοῖτε, καὶ γένοιθ' ὑμῖν ὅσων</TextUnit>
    <TextUnit id="580" loc="583">ἡμὴ πάροιθε καρδία σφαλήσεται.</TextUnit>
    <TextUnit id="581" loc="584">καὶ τὸν γέροντα τήν τ' ἔσω γραῖαν δόμων</TextUnit>
    <TextUnit id="582" loc="585">τιμᾶτε πατρὸς μητέρ' ̓Αλκμήνην ἐμοῦ</TextUnit>
    <TextUnit id="583" loc="586">ξένους τε τούσδε. κἂν ἀπαλλαγὴ πόνων</TextUnit>
    <TextUnit id="584" loc="587">καὶ νόστος ὑμῖν εὑρεθῇ ποτ' ἐκ θεῶν,</TextUnit>
    <TextUnit id="585" loc="588">μέμνησθε τὴν σώτειραν ὡς θάψαι χρεών:</TextUnit>
    <TextUnit id="586" loc="589">κάλλιστά τοι δίκαιον: οὐ γὰρ ἐνδεὴς</TextUnit>
    <TextUnit id="587" loc="590">ὑμῖν παρέστην, ἀλλὰ προύθανον γένους.</TextUnit>
    <TextUnit id="588" loc="591">τάδ' ἀντὶ παίδων ἐστί μοι κειμήλια</TextUnit>
    <TextUnit id="589" loc="592">καὶ παρθενείας, εἴ τι δὴ κάτω χθονός:</TextUnit>
    <TextUnit id="590" loc="593">εἴη γε μέντοι μηδέν. εἰ γὰρ ἕξομεν</TextUnit>
    <TextUnit id="591" loc="594">κἀκεῖ μερίμνας οἱ θανούμενοι βροτῶν,</TextUnit>
    <TextUnit id="592" loc="595">οὐκ οἶδ' ὅποι τις τρέψεται: τὸ γὰρ θανεῖν</TextUnit>
    <TextUnit id="593" loc="596">κακῶν μέγιστον φάρμακον νομίζεται.</TextUnit>
    <TextUnit id="594" loc="597">ἀλλ', ὦ μέγιστον ἐκπρέπους' εὐψυχίᾳ</TextUnit>
    <TextUnit id="595" loc="598">πασῶν γυναικῶν, ἴσθι, τιμιωτάτη</TextUnit>
    <TextUnit id="596" loc="599">καὶ ζῶς' ὑφ' ἡμῶν καὶ θανοῦς' ἔσῃ πολύ:</TextUnit>
    <TextUnit id="597" loc="600">καὶ χαῖρε: δυσφημεῖν γὰρ ἅζομαι θεὰν</TextUnit>
    <TextUnit id="598" loc="601">ᾗ σὸν κατῆρκται σῶμα, Δήμητρος κόρην.</TextUnit>
    <TextUnit id="599" loc="602">ὦ παῖδες, οἰχόμεσθα: λύεται μέλη</TextUnit>
    <TextUnit id="600" loc="603">λύπῃ: λάβεσθε κἀς ἕδραν μ' ἐρείσατε</TextUnit>
    <TextUnit id="601" loc="604">αὐτοῦ πέπλοισι τοῖσδε κρύψαντες κάρα.</TextUnit>
    <TextUnit id="602" loc="605">ὡς οὔτε τούτοις ἥδομαι πεπραγμένοις,</TextUnit>
    <TextUnit id="603" loc="606">χρησμοῦ τε μὴ κρανθέντος οὐ βιώσιμον:</TextUnit>
    <TextUnit id="604" loc="607">μείζων γὰρ ἄτη: συμφορὰ δὲ καὶ τάδε.</TextUnit>
    <TextUnit id="605" loc="608">οὔτινά φημι θεῶν ἄτερ ὄλβιον, οὐ βαρύποτμον,</TextUnit>
    <TextUnit id="606" loc="609">ἄνδρα γενέσθαι:</TextUnit>
    <TextUnit id="607" loc="610">οὐδὲ τὸν αὐτὸν ἀεὶ 'μβεβάναι δόμον</TextUnit>
    <TextUnit id="608" loc="611">εὐτυχίᾳ: παρὰ δ' ἄλλαν ἄλλα</TextUnit>
    <TextUnit id="609" loc="612">μοῖρα διώκει.</TextUnit>
    <TextUnit id="610" loc="613">τὸν μὲν ἀφ' ὑψηλῶν βραχὺν ᾤκισε,</TextUnit>
    <TextUnit id="611" loc="614">τὸν δ' †ἀλήταν† εὐδαίμονα τεύχει.</TextUnit>
    <TextUnit id="612" loc="615">μόρσιμα δ' οὔτι φυγεῖν θέμις, οὐ σοφί-</TextUnit>
    <TextUnit id="613" loc="616">ᾳ τις ἀπώσεται, ἀλλὰ μάταν</TextUnit>
    <TextUnit id="614" loc="617">ὁ πρόθυμος ἀεὶ πόνον ἕξει.</TextUnit>
    <TextUnit id="615" loc="618">ἀλλὰ σὺ μὴ προπεσὼν τὰ θεῶν στένε, μηδ' ὑπεράλγει</TextUnit>
    <TextUnit id="616" loc="620">φροντίδα λύπᾳ:</TextUnit>
    <TextUnit id="617" loc="621">εὐδόκιμον γὰρ ἔχει θανάτου μέρος</TextUnit>
    <TextUnit id="618" loc="622">ἁ μελέα πρό τ' ἀδελφῶν καὶ γᾶς:</TextUnit>
    <TextUnit id="619" loc="623">οὐδ' ἀκλεής νιν</TextUnit>
    <TextUnit id="620" loc="624">δόξα πρὸς ἀνθρώπων ὑποδέξεται:</TextUnit>
    <TextUnit id="621" loc="625">ἁ δ' ἀρετὰ βαίνει διὰ μόχθων.</TextUnit>
    <TextUnit id="622" loc="626">ἄξια μὲν πατρός, ἄξια δ' εὐγενί-</TextUnit>
    <TextUnit id="623" loc="627">ας τάδε γίγνεται: εἰ δὲ σέβεις</TextUnit>
    <TextUnit id="624" loc="628">θανάτους ἀγαθῶν, μετέχω σοι.</TextUnit>
    <TextUnit id="625" loc="630">ὦ τέκνα, χαίρετ': ̓Ιόλεως δὲ ποῦ γέρων</TextUnit>
    <TextUnit id="626" loc="631">μήτηρ τε πατρὸς τῆσδ' ἕδρας ἀποστατεῖ;</TextUnit>
    <TextUnit id="627" loc="632">πάρεσμεν, οἵα δή γ' ἐμοῦ παρουσία.</TextUnit>
    <TextUnit id="628" loc="633">τί χρῆμα κεῖσαι καὶ κατηφὲς ὄμμ' ἔχεις;</TextUnit>
    <TextUnit id="629" loc="634">φροντίς τις ἦλθ' οἰκεῖος, ᾗ συνειχόμην.</TextUnit>
    <TextUnit id="630" loc="635">ἔπαιρέ νυν σεαυτόν, ὄρθωσον κάρα.</TextUnit>
    <TextUnit id="631" loc="636">γέροντές ἐσμεν κοὐδαμῶς ἐρρώμεθα.</TextUnit>
    <TextUnit id="632" loc="637">ἥκω γε μέντοι χάρμα σοι φέρων μέγα.</TextUnit>
    <TextUnit id="633" loc="638">τίς δ' εἶ σύ; ποῦ σοι συντυχὼν ἀμνημονῶ;</TextUnit>
    <TextUnit id="634" loc="639">̔́Υλλου πενέστης: οὔ με γιγνώσκεις ὁρῶν;</TextUnit>
    <TextUnit id="635" loc="640">ὦ φίλταθ', ἥκετ' ἆρα σῷ κἄτερ βλάβης;</TextUnit>
    <TextUnit id="636" loc="641">μάλιστα: καὶ πρός γ' εὐτυχεῖς τὰ νῦν τάδε.</TextUnit>
    <TextUnit id="637" loc="642">ὦ μῆτερ ἐσθλοῦ παιδός, ̓Αλκμήνην λέγω,</TextUnit>
    <TextUnit id="638" loc="643">ἔξελθ', ἄκουσον τοῦδε φιλτάτους λόγους.</TextUnit>
    <TextUnit id="639" loc="644">πάλαι γὰρ ὠδίνουσα τῶν ἀφιγμένων</TextUnit>
    <TextUnit id="640" loc="645">ψυχὴν ἐτήκου νόστος εἰ γενήσεται.</TextUnit>
    <TextUnit id="641" loc="646">τί χρῆμ' ἀϋτῆς πᾶν τόδ' ἐπλήσθη στέγος,</TextUnit>
    <TextUnit id="642" loc="647">̓Ιόλαε; μῶν τίς ς' αὖ βιάζεται παρὼν</TextUnit>
    <TextUnit id="643" loc="648">κῆρυξ ἀπ' ̓́Αργους; ἀσθενὴς μὲν ἥ γ' ἐμὴ</TextUnit>
    <TextUnit id="644" loc="649">ῥώμη, τοσόνδε δ' εἰδέναι σε χρή, ξένε,</TextUnit>
    <TextUnit id="645" loc="650">οὐκ ἔστ' ἄγειν σε τούσδ' ἐμοῦ ζώσης ποτέ.</TextUnit>
    <TextUnit id="646" loc="651">ἦ τἄρ' ἐκείνου μὴ νομιζοίμην ἐγὼ</TextUnit>
    <TextUnit id="647" loc="652">μήτηρ ἔτ': εἰ δὲ τῶνδε προσθίξῃ χερί,</TextUnit>
    <TextUnit id="648" loc="653">δυοῖν γερόντοιν οὐ καλῶς ἀγωνιῇ.</TextUnit>
    <TextUnit id="649" loc="654">θάρσει, γεραιά, μὴ τρέσῃς: οὐκ ̓Αργόθεν</TextUnit>
    <TextUnit id="650" loc="655">κῆρυξ ἀφῖκται πολεμίους λόγους ἔχων.</TextUnit>
    <TextUnit id="651" loc="656">τί γὰρ βοὴν ἔστησας ἄγγελον φόβου;</TextUnit>
    <TextUnit id="652" loc="657">σὺ πρόσθε ναοῦ τοῦδ' ὅπως βαίης πέλας.</TextUnit>
    <TextUnit id="653" loc="658">οὐκ ἴσμεν ἡμεῖς ταῦτα: τίς γάρ ἐσθ' ὅδε;</TextUnit>
    <TextUnit id="654" loc="659">ἥκοντα παῖδα παιδὸς ἀγγέλλει σέθεν.</TextUnit>
    <TextUnit id="655" loc="660">ὦ χαῖρε καὶ σὺ τοῖσδε τοῖς ἀγγέλμασιν.</TextUnit>
    <TextUnit id="656" loc="661">ἀτὰρ τί χώρᾳ τῇδε προσβαλὼν πόδα</TextUnit>
    <TextUnit id="657" loc="661a">&amp;λτ; &amp;γτ;;</TextUnit>
    <TextUnit id="658" loc="662">ποῦ νῦν ἄπεστι; τίς νιν εἶργε συμφορὰ</TextUnit>
    <TextUnit id="659" loc="663">σὺν σοὶ φανέντα δεῦρ' ἐμὴν τέρψαι φρένα;</TextUnit>
    <TextUnit id="660" loc="664">στρατὸν καθίζει τάσσεταί θ' ὃν ἦλθ' ἔχων.</TextUnit>
    <TextUnit id="661" loc="665">τοῦδ' οὐκέθ' ἡμῖν τοῦ λόγου μέτεστι δή.</TextUnit>
    <TextUnit id="662" loc="666">μέτεστιν: ἡμῶν δ' ἔργον ἱστορεῖν τάδε.</TextUnit>
    <TextUnit id="663" loc="667">τί δῆτα βούλῃ τῶν πεπραγμένων μαθεῖν;</TextUnit>
    <TextUnit id="664" loc="668">πόσον τι πλῆθος συμμάχων πάρεστ' ἔχων;</TextUnit>
    <TextUnit id="665" loc="669">πολλούς: ἀριθμὸν δ' ἄλλον οὐκ ἔχω φράσαι.</TextUnit>
    <TextUnit id="666" loc="670">ἴσασιν, οἶμαι, ταῦτ' ̓Αθηναίων πρόμοι.</TextUnit>
    <TextUnit id="667" loc="671">ἴσασι, καὶ δὴ &amp;λτ;'ς&amp;γτ; λαιὸν ἔστησαν κέρας.</TextUnit>
    <TextUnit id="668" loc="672">ἤδη γὰρ ὡς ἐς ἔργον ὥπλισται στρατός;</TextUnit>
    <TextUnit id="669" loc="673">καὶ δὴ παρῆκται σφάγια τάξεων ἑκάς.</TextUnit>
    <TextUnit id="670" loc="674">πόσον τι δ' ἔστ' ἄπωθεν ̓Αργεῖον δόρυ;</TextUnit>
    <TextUnit id="671" loc="675">ὥστ' ἐξορᾶσθαι τὸν στρατηγὸν ἐμφανῶς.</TextUnit>
    <TextUnit id="672" loc="676">τί δρῶντα; μῶν τάσσοντα πολεμίων στίχας;</TextUnit>
    <TextUnit id="673" loc="677">ᾐκάζομεν ταῦτ': οὐ γὰρ ἐξηκούομεν.</TextUnit>
    <TextUnit id="674" loc="678">ἀλλ' εἶμ': ἐρήμους δεσπότας τοὐμὸν μέρος</TextUnit>
    <TextUnit id="675" loc="679">οὐκ ἂν θέλοιμι πολεμίοισι συμβαλεῖν.</TextUnit>
    <TextUnit id="676" loc="680">κἄγωγε σὺν σοί: ταὐτὰ γὰρ φροντίζομεν,</TextUnit>
    <TextUnit id="677" loc="681">φίλοις παρόντες, ὡς ἔοιγμεν, ὠφελεῖν.</TextUnit>
    <TextUnit id="678" loc="682">ἥκιστα πρὸς σοῦ μῶρον ἦν εἰπεῖν ἔπος.</TextUnit>
    <TextUnit id="679" loc="683">καὶ μὴ μετασχεῖν γ' ἀλκίμου μάχης φίλοις.</TextUnit>
    <TextUnit id="680" loc="688">οὐκ ἔστιν, ὦ τᾶν, ἥ ποτ' ἦν ῥώμη σέθεν.</TextUnit>
    <TextUnit id="681" loc="689">ἀλλ' οὖν μαχοῦμαί γ' ἀριθμὸν οὐκ ἐλάσσοσιν.</TextUnit>
    <TextUnit id="682" loc="690">σμικρὸν τὸ σὸν σήκωμα προστίθης φίλοις.</TextUnit>
    <TextUnit id="683" loc="687">οὐδεὶς ἔμ' ἐχθρῶν προσβλέπων ἀνέξεται.</TextUnit>
    <TextUnit id="684" loc="684">οὐκ ἔστ' ἐν ὄψει τραῦμα μὴ δρώσης χερός.</TextUnit>
    <TextUnit id="685" loc="685">τί δ'; οὐ θένοιμι κἂν ἐγὼ δι' ἀσπίδος;</TextUnit>
    <TextUnit id="686" loc="686">θένοις ἄν, ἀλλὰ πρόσθεν αὐτὸς ἂν πέσοις.</TextUnit>
    <TextUnit id="687" loc="691">μή τοί μ' ἔρυκε δρᾶν παρεσκευασμένον.</TextUnit>
    <TextUnit id="688" loc="692">δρᾶν μὲν σύ γ' οὐχ οἷός τε, βούλεσθαι δ' ἴσως.</TextUnit>
    <TextUnit id="689" loc="693">ὡς μὴ μενοῦντος τἄλλα σοι λέγειν πάρα.</TextUnit>
    <TextUnit id="690" loc="694">πῶς οὖν ὁπλίτης τευχέων ἄτερ φανῇ;</TextUnit>
    <TextUnit id="691" loc="695">ἔστ' ἐν δόμοισιν ἔνδον αἰχμάλωθ' ὅπλα</TextUnit>
    <TextUnit id="692" loc="696">τοῖσδ', οἷσι χρησόμεσθα: κἀποδώσομεν</TextUnit>
    <TextUnit id="693" loc="697">ζῶντες, θανόντας δ' οὐκ ἀπαιτήσει θεός.</TextUnit>
    <TextUnit id="694" loc="698">ἀλλ' εἴσιθ' εἴσω κἀπὸ πασσάλων ἑλὼν</TextUnit>
    <TextUnit id="695" loc="699">ἔνεγχ' ὁπλίτην κόσμον ὡς τάχιστά μοι.</TextUnit>
    <TextUnit id="696" loc="700">αἰσχρὸν γὰρ οἰκούρημα γίγνεται τόδε,</TextUnit>
    <TextUnit id="697" loc="701">τοὺς μὲν μάχεσθαι, τοὺς δὲ δειλίᾳ μένειν.</TextUnit>
    <TextUnit id="698" loc="702">λῆμα μὲν οὔπω στόρνυσι χρόνος</TextUnit>
    <TextUnit id="699" loc="703">τὸ σόν, ἀλλ' ἡβᾷ, σῶμα δὲ φροῦδον.</TextUnit>
    <TextUnit id="700" loc="704">τί πονεῖς ἄλλως ἃ σὲ μὲν βλάψει,</TextUnit>
    <TextUnit id="701" loc="705">σμικρὰ δ' ὀνήσει πόλιν ἡμετέραν;</TextUnit>
    <TextUnit id="702" loc="706">χρὴ γνωσιμαχεῖν τὴν ἡλικίαν,</TextUnit>
    <TextUnit id="703" loc="707">τὰ δ' ἀμήχαν' ἐᾶν: οὐκ ἔστιν ὅπως</TextUnit>
    <TextUnit id="704" loc="708">ἥβην κτήσῃ πάλιν αὖθις.</TextUnit>
    <TextUnit id="705" loc="709">τί χρῆμα; μέλλεις σῶν φρενῶν οὐκ ἔνδον ὢν</TextUnit>
    <TextUnit id="706" loc="710">λιπεῖν μ' ἔρημον σὺν &amp;λτ;τέκνου&amp;γτ; τέκνοις ἐμοῖς;</TextUnit>
    <TextUnit id="707" loc="711">ἀνδρῶν γὰρ ἀλκή: σοὶ δὲ χρὴ τούτων μέλειν.</TextUnit>
    <TextUnit id="708" loc="712">τί δ'; ἢν θάνῃς σύ, πῶς ἐγὼ σωθήσομαι;</TextUnit>
    <TextUnit id="709" loc="713">παιδὸς μελήσει παισὶ τῶν λελειμμένων.</TextUnit>
    <TextUnit id="710" loc="714">ἢν δ' οὖν, ὃ μὴ γένοιτο, χρήσωνται τύχῃ;</TextUnit>
    <TextUnit id="711" loc="715">οἵδ' οὐ προδώσουσίν σε, μὴ τρέσῃς, ξένοι.</TextUnit>
    <TextUnit id="712" loc="716">τοσόνδε γάρ τοι θάρσος, οὐδὲν ἄλλ', ἔχω.</TextUnit>
    <TextUnit id="713" loc="717">καὶ Ζηνὶ τῶν σῶν, οἶδ' ἐγώ, μέλει πόνων.</TextUnit>
    <TextUnit id="714" loc="718">φεῦ:</TextUnit>
    <TextUnit id="715" loc="719">Ζεὺς ἐξ ἐμοῦ μὲν οὐκ ἀκούσεται κακῶς:</TextUnit>
    <TextUnit id="716" loc="720">εἰ δ' ἐστὶν ὅσιος αὐτὸς οἶδεν εἰς ἐμέ.</TextUnit>
    <TextUnit id="717" loc="720">ὅπλων μὲν ἤδη τήνδ' ὁρᾷς παντευχίαν,</TextUnit>
    <TextUnit id="718" loc="721">φθάνοις δ' ἂν οὐκ ἂν τοῖσδε σὸν κρύπτων δέμας:</TextUnit>
    <TextUnit id="719" loc="722">ὡς ἐγγὺς ἁγών, καὶ μάλιστ' ̓́Αρης στυγεῖ</TextUnit>
    <TextUnit id="720" loc="723">μέλλοντας: εἰ δὲ τευχέων φοβῇ βάρος,</TextUnit>
    <TextUnit id="721" loc="724">νῦν μὲν πορεύου γυμνός, ἐν δὲ τάξεσιν</TextUnit>
    <TextUnit id="722" loc="725">κόσμῳ πυκάζου τῷδ': ἐγὼ δ' οἴσω τέως.</TextUnit>
    <TextUnit id="723" loc="726">καλῶς ἔλεξας: ἀλλ' ἐμοὶ πρόχειρ' ἔχων</TextUnit>
    <TextUnit id="724" loc="727">τεύχη κόμιζε, χειρὶ δ' ἔνθες ὀξύην,</TextUnit>
    <TextUnit id="725" loc="728">λαιόν τ' ἔπαιρε πῆχυν, εὐθύνων πόδα.</TextUnit>
    <TextUnit id="726" loc="729">ἦ παιδαγωγεῖν γὰρ τὸν ὁπλίτην χρεών;</TextUnit>
    <TextUnit id="727" loc="730">ὄρνιθος οὕνεκ' ἀσφαλῶς πορευτέον.</TextUnit>
    <TextUnit id="728" loc="731">εἴθ' ἦσθα δυνατὸς δρᾶν ὅσον πρόθυμος εἶ.</TextUnit>
    <TextUnit id="729" loc="732">ἔπειγε: λειφθεὶς δεινὰ πείσομαι μάχης.</TextUnit>
    <TextUnit id="730" loc="733">σύ τοι βραδύνειν, οὐκ ἐγώ, δοκεῖς τι δρᾶν.</TextUnit>
    <TextUnit id="731" loc="734">οὔκουν ὁρᾷς μου κῶλον ὡς ἐπείγεται;</TextUnit>
    <TextUnit id="732" loc="735">ὁρῶ δοκοῦντα μᾶλλον ἢ σπεύδοντά σε.</TextUnit>
    <TextUnit id="733" loc="736">οὐ ταῦτα λέξεις, ἡνίκ' ἂν λεύσσῃς μ' ἐκεῖ...</TextUnit>
    <TextUnit id="734" loc="737">τί δρῶντα; βουλοίμην δ' ἂν εὐτυχοῦντά γε.</TextUnit>
    <TextUnit id="735" loc="738">δι' ἀσπίδος θείνοντα πολεμίων τινά.</TextUnit>
    <TextUnit id="736" loc="739">εἰ δή ποθ' ἥξομέν γε: τοῦτο γὰρ φόβος.</TextUnit>
    <TextUnit id="737" loc="740">φεῦ:</TextUnit>
    <TextUnit id="738" loc="740">εἴθ', ὦ βραχίων, οἷον ἡβήσαντά σε</TextUnit>
    <TextUnit id="739" loc="741">μεμνήμεθ' ἡμεῖς, ἡνίκα ξὺν ̔Ηρακλεῖ</TextUnit>
    <TextUnit id="740" loc="742">Σπάρτην ἐπόρθεις, σύμμαχος γένοιό μοι</TextUnit>
    <TextUnit id="741" loc="743">τοιοῦτος: οἵαν ἂν τροπὴν Εὐρυσθέως</TextUnit>
    <TextUnit id="742" loc="744">θείμην: ἐπεί τοι καὶ κακὸς μένειν δόρυ.</TextUnit>
    <TextUnit id="743" loc="745">ἔστιν δ' ἐν ὄλβῳ καὶ τόδ' οὐκ ὀρθῶς ἔχον,</TextUnit>
    <TextUnit id="744" loc="746">εὐψυχίας δόκησις: οἰόμεσθα γὰρ</TextUnit>
    <TextUnit id="745" loc="747">τὸν εὐτυχοῦντα πάντ' ἐπίστασθαι καλῶς.</TextUnit>
    <TextUnit id="746" loc="748">Γᾶ καὶ παννύχιος σελά-</TextUnit>
    <TextUnit id="747" loc="749">να καὶ λαμπρόταται θεοῦ</TextUnit>
    <TextUnit id="748" loc="750">φαεσιμβρότου αὐγαί,</TextUnit>
    <TextUnit id="749" loc="751">ἀγγελίαν μοι ἐνέγ-</TextUnit>
    <TextUnit id="750" loc="752">καιτ': ἰαχήσατε δ' οὐρανῷ</TextUnit>
    <TextUnit id="751" loc="753">καὶ παρὰ θρόνον ἀρχέταν</TextUnit>
    <TextUnit id="752" loc="754">γλαυκᾶς τ' ἐν ̓Αθάνας.</TextUnit>
    <TextUnit id="753" loc="755">μέλλω τᾶς πατριώτιδος</TextUnit>
    <TextUnit id="754" loc="756">γᾶς, μέλλω καὶ ὑπὲρ δόμων</TextUnit>
    <TextUnit id="755" loc="757">ἱκέτας ὑποδεχθεὶς</TextUnit>
    <TextUnit id="756" loc="758">κίνδυνον πολιῷ τεμεῖν σιδάρῳ.</TextUnit>
    <TextUnit id="757" loc="759">δεινὸν μὲν πόλιν ὡς Μυκή-</TextUnit>
    <TextUnit id="758" loc="760">νας εὐδαίμονα καὶ δορὸς</TextUnit>
    <TextUnit id="759" loc="761">πολυαίνετον ἀλκᾷ</TextUnit>
    <TextUnit id="760" loc="762">μῆνιν ἐμᾷ χθονὶ κεύ-</TextUnit>
    <TextUnit id="761" loc="763">θειν: κακὰ δ', ὦ πόλις, εἰ ξένους</TextUnit>
    <TextUnit id="762" loc="764">ἱκτῆρας παραδώσομεν</TextUnit>
    <TextUnit id="763" loc="765">κελεύσμασιν ̓́Αργους.</TextUnit>
    <TextUnit id="764" loc="766">Ζεύς μοι σύμμαχος, οὐ φοβοῦ-</TextUnit>
    <TextUnit id="765" loc="767">μαι, Ζεύς μοι χάριν ἐνδίκως</TextUnit>
    <TextUnit id="766" loc="768">ἔχει: οὔποτε θνατῶν</TextUnit>
    <TextUnit id="767" loc="769">ἥσσους &amp;λτ;δαίμονες&amp;γτ; ἔκ γ' ἐμοῦ φανοῦνται.</TextUnit>
    <TextUnit id="768" loc="770">ἀλλ', ὦ πότνια, σὸν γὰρ οὖ-</TextUnit>
    <TextUnit id="769" loc="771">δας γᾶς, καὶ πόλις, ἇς σὺ μά-</TextUnit>
    <TextUnit id="770" loc="772">τηρ δέσποινά τε καὶ φύλαξ</TextUnit>
    <TextUnit id="771" loc="773">πόρευσον ἄλλᾳ τὸν οὐ δικαίως</TextUnit>
    <TextUnit id="772" loc="774">τᾷδ' ἐπάγοντα δορυσσοῦν</TextUnit>
    <TextUnit id="773" loc="775">στρατὸν ̓Αργόθεν: οὐ γὰρ ἐμᾷ γ' ἀρετᾷ</TextUnit>
    <TextUnit id="774" loc="776">δίκαιός εἰμ' ἐκπεσεῖν μελάθρων.</TextUnit>
    <TextUnit id="775" loc="777">ἐπεί σοι πολύθυτος ἀεὶ</TextUnit>
    <TextUnit id="776" loc="778">τιμὰ κραίνεται, οὐδὲ λά-</TextUnit>
    <TextUnit id="777" loc="779">θει μηνῶν φθινὰς ἁμέρα,</TextUnit>
    <TextUnit id="778" loc="780">νέων τ' ἀοιδαὶ χορῶν τε μολπαί.</TextUnit>
    <TextUnit id="779" loc="781">ἀνεμόεντι δ' ἐπ' ὄχθῳ</TextUnit>
    <TextUnit id="780" loc="782">ὀλολύγματα παννυχίοις ὑπὸ παρ-</TextUnit>
    <TextUnit id="781" loc="783">θένων ἰαχεῖ ποδῶν κρότοισιν.</TextUnit>
    <TextUnit id="782" loc="784">δέσποινα, μύθους σοί τε †συντομωτάτους:</TextUnit>
    <TextUnit id="783" loc="785">κλύειν ἐμοί τε τῷδε καλλίστους φέρω†:</TextUnit>
    <TextUnit id="784" loc="786">νικῶμεν ἐχθροὺς καὶ τροπαῖ' ἱδρύεται</TextUnit>
    <TextUnit id="785" loc="787">παντευχίαν ἔχοντα πολεμίων σέθεν.</TextUnit>
    <TextUnit id="786" loc="788">ὦ φίλταθ', ἥδε ς' ἡμέρα διώλβισεν:</TextUnit>
    <TextUnit id="787" loc="789">ἠλευθέρωσαι τοῖσδε τοῖς ἀγγέλμασιν.</TextUnit>
    <TextUnit id="788" loc="790">μιᾶς δ' ἔμ' οὔπω συμφορᾶς ἐλευθεροῖς:</TextUnit>
    <TextUnit id="789" loc="791">φόβος γὰρ εἴ μοι ζῶσιν οὓς ἐγὼ θέλω.</TextUnit>
    <TextUnit id="790" loc="792">ζῶσιν, μέγιστόν γ' εὐκλεεῖς κατὰ στρατόν.</TextUnit>
    <TextUnit id="791" loc="793">ὁ μὲν γέρων οὖν ἔστιν ̓Ιόλεως ἔτι;</TextUnit>
    <TextUnit id="792" loc="794">μάλιστα, πράξας γ' ἐκ θεῶν κάλλιστα δή.</TextUnit>
    <TextUnit id="793" loc="795">τί δ' ἔστι; μῶν τι κεδνὸν ἠγωνίζετο;</TextUnit>
    <TextUnit id="794" loc="796">νέος μεθέστηκ' ἐκ γέροντος αὖθις αὖ.</TextUnit>
    <TextUnit id="795" loc="797">θαυμάστ' ἔλεξας: ἀλλά ς' εὐτυχῆ φίλων</TextUnit>
    <TextUnit id="796" loc="798">μάχης ἀγῶνα πρῶτον ἀγγεῖλαι θέλω.</TextUnit>
    <TextUnit id="797" loc="799">εἷς μου λόγος σοι πάντα σημανεῖ τάδε.</TextUnit>
    <TextUnit id="798" loc="800">ἐπεὶ γὰρ ἀλλήλοισιν ὁπλίτην στρατὸν</TextUnit>
    <TextUnit id="799" loc="801">κατὰ στόμ' ἐκτείνοντες ἀντετάξαμεν,</TextUnit>
    <TextUnit id="800" loc="802">ἐκβὰς τεθρίππων ̔́Υλλος ἁρμάτων πόδα</TextUnit>
    <TextUnit id="801" loc="803">ἔστη μέσοισιν ἐν μεταιχμίοις δορός.</TextUnit>
    <TextUnit id="802" loc="804">κἄπειτ' ἔλεξεν: "̓͂Ω" στρατήγ' ὃς ̓Αργόθεν</TextUnit>
    <TextUnit id="803" loc="805">ἥκεις, τί τήνδε γαῖαν οὐκ εἰάσαμεν</TextUnit>
    <TextUnit id="804" loc="805a">&amp;λτ; &amp;γτ;</TextUnit>
    <TextUnit id="805" loc="805b">&amp;λτ; &amp;γτ;</TextUnit>
    <TextUnit id="806" loc="806">καὶ τὰς Μυκήνας οὐδὲν ἐργάσῃ κακὸν</TextUnit>
    <TextUnit id="807" loc="807">ἀνδρῶν στερήσας: ἀλλ' ἐμοὶ μόνος μόνῳ</TextUnit>
    <TextUnit id="808" loc="808">μάχην συνάψας, ἢ κτανὼν ἄγου λαβὼν</TextUnit>
    <TextUnit id="809" loc="809">τοὺς ̔Ηρακλείους παῖδας ἢ θανὼν ἐμοὶ</TextUnit>
    <TextUnit id="810" loc="810">τιμὰς πατρῴους καὶ δόμους ἔχειν ἄφες.</TextUnit>
    <TextUnit id="811" loc="811">στρατὸς δ' ἐπῄνες' ἔς τ' ἀπαλλαγὰς πόνων</TextUnit>
    <TextUnit id="812" loc="812">καλῶς λελέχθαι μῦθον ἔς τ' εὐψυχίαν.</TextUnit>
    <TextUnit id="813" loc="813">ὁ δ' οὔτε τοὺς κλύοντας αἰδεσθεὶς λόγων</TextUnit>
    <TextUnit id="814" loc="814">οὔτ' αὐτὸς αὑτοῦ δειλίαν στρατηγὸς ὢν</TextUnit>
    <TextUnit id="815" loc="815">ἐλθεῖν ἐτόλμης' ἐγγὺς ἀλκίμου δορός,</TextUnit>
    <TextUnit id="816" loc="816">ἀλλ' ἦν κάκιστος: εἶτα τοιοῦτος γεγὼς</TextUnit>
    <TextUnit id="817" loc="817">τοὺς ̔Ηρακλείους ἦλθε δουλώσων γόνους;</TextUnit>
    <TextUnit id="818" loc="818">̔́Υλλος μὲν οὖν ἀπῴχετ' ἐς τάξιν πάλιν:</TextUnit>
    <TextUnit id="819" loc="819">μάντεις δ', ἐπειδὴ μονομάχου δι' ἀσπίδος</TextUnit>
    <TextUnit id="820" loc="820">διαλλαγὰς ἔγνωσαν οὐ τελουμένας,</TextUnit>
    <TextUnit id="821" loc="821">ἔσφαζον, οὐκ ἔμελλον, ἀλλ' ἀφίεσαν</TextUnit>
    <TextUnit id="822" loc="822">λαιμῶν βοείων εὐθὺς οὔριον φόνον.</TextUnit>
    <TextUnit id="823" loc="823">οἱ δ' ἅρματ' εἰσέβαινον, οἱ δ' ὑπ' ἀσπίδων</TextUnit>
    <TextUnit id="824" loc="824">πλευροῖς ἔχριμπτον πλεύρ': ̓Αθηναίων δ' ἄναξ</TextUnit>
    <TextUnit id="825" loc="825">στρατῷ παρήγγελλ' οἷα χρὴ τὸν εὐγενῆ:</TextUnit>
    <TextUnit id="826" loc="826">"̓͂Ω" ξυμπολῖται, τῇ τε βοσκούσῃ χθονὶ</TextUnit>
    <TextUnit id="827" loc="827">καὶ τῇ τεκούσῃ νῦν τιν' ἀρκέσαι χρεών.</TextUnit>
    <TextUnit id="828" loc="828">ὁ δ' αὖ τό τ' ̓́Αργος μὴ καταισχῦναι θέλειν</TextUnit>
    <TextUnit id="829" loc="829">καὶ τὰς Μυκήνας συμμάχους ἐλίσσετο.</TextUnit>
    <TextUnit id="830" loc="830">ἐπεὶ δ' ἐσήμην' ὄρθιον Τυρσηνικῇ</TextUnit>
    <TextUnit id="831" loc="831">σάλπιγγι καὶ συνῆψαν ἀλλήλοις μάχην,</TextUnit>
    <TextUnit id="832" loc="832">πόσον τιν' αὐχεῖς πάταγον ἀσπίδων βρέμειν,</TextUnit>
    <TextUnit id="833" loc="833">πόσον τινὰ στεναγμὸν οἰμωγήν θ' ὁμοῦ;</TextUnit>
    <TextUnit id="834" loc="834">τὰ πρῶτα μέν νυν πίτυλος ̓Αργείου δορὸς</TextUnit>
    <TextUnit id="835" loc="835">ἐρρήξαθ' ἡμᾶς, εἶτ' ἐχώρησαν πάλιν.</TextUnit>
    <TextUnit id="836" loc="836">τὸ δεύτερον δὲ ποὺς ἐπαλλαχθεὶς ποδί,</TextUnit>
    <TextUnit id="837" loc="837">ἀνὴρ δ' ἐπ' ἀνδρὶ στάς, ἐκαρτέρει μάχη:</TextUnit>
    <TextUnit id="838" loc="838">πολλοὶ δ' ἔπιπτον. ἦν δὲ δύο κελεύματα</TextUnit>
    <TextUnit id="839" loc="839">"̓͂Ω" τὰς ̓Αθήνας — "̓͂Ω" τὸν ̓Αργείων γύην</TextUnit>
    <TextUnit id="840" loc="840">σπείροντες — οὐκ ἀρήξετ' αἰσχύνην πόλει;</TextUnit>
    <TextUnit id="841" loc="841">μόλις δὲ πάντα δρῶντες οὐκ ἄτερ πόνων</TextUnit>
    <TextUnit id="842" loc="842">ἐτρεψάμεσθ' ̓Αργεῖον ἐς φυγὴν δόρυ.</TextUnit>
    <TextUnit id="843" loc="843">κἀνταῦθ' ὁ πρέσβυς ̔́Υλλον ἐξορμώμενον</TextUnit>
    <TextUnit id="844" loc="844">ἰδών, ὀρέξας ἱκέτευσε δεξιὰν</TextUnit>
    <TextUnit id="845" loc="845">̓Ιόλαος ἐμβῆσαί νιν ἵππειον δίφρον.</TextUnit>
    <TextUnit id="846" loc="846">λαβὼν δὲ χερσὶν ἡνίας Εὐρυσθέως</TextUnit>
    <TextUnit id="847" loc="847">πώλοις ἐπεῖχε. τἀπὸ τοῦδ' ἤδη κλύων</TextUnit>
    <TextUnit id="848" loc="848">λέγοιμ' ἂν ἄλλων, δεῦρο γ' αὐτὸς εἰσιδών.</TextUnit>
    <TextUnit id="849" loc="849">Παλληνίδος γὰρ σεμνὸν ἐκπερῶν πάγον</TextUnit>
    <TextUnit id="850" loc="850">δίας ̓Αθάνας, ἅρμ' ἰδὼν Εὐρυσθέως,</TextUnit>
    <TextUnit id="851" loc="851">ἠράσαθ' ̔́Ηβῃ Ζηνί θ' ἡμέραν μίαν</TextUnit>
    <TextUnit id="852" loc="852">νέος γενέσθαι κἀποτείσασθαι δίκην</TextUnit>
    <TextUnit id="853" loc="853">ἐχθρούς. κλύειν δὴ θαύματος πάρεστί σοι.</TextUnit>
    <TextUnit id="854" loc="854">δισσὼ γὰρ ἀστέρ' ἱππικοῖς ἐπὶ ζυγοῖς</TextUnit>
    <TextUnit id="855" loc="855">σταθέντ' ἔκρυψαν ἅρμα λυγαίῳ νέφει:</TextUnit>
    <TextUnit id="856" loc="856">σὸν δὴ λέγουσι παῖδά γ' οἱ σοφώτεροι</TextUnit>
    <TextUnit id="857" loc="857">̔́Ηβην θ': ὁ δ' ὄρφνης ἐκ δυσαιθρίου νέων</TextUnit>
    <TextUnit id="858" loc="858">βραχιόνων ἔδειξεν ἡβητὴν τύπον.</TextUnit>
    <TextUnit id="859" loc="859">αἱρεῖ δ' ὁ κλεινὸς ̓Ιόλεως Εὐρυσθέως</TextUnit>
    <TextUnit id="860" loc="860">τέτρωρον ἅρμα πρὸς πέτραις Σκιρωνίσιν,</TextUnit>
    <TextUnit id="861" loc="861">δεσμοῖς τε δήσας χεῖρας ἀκροθίνιον</TextUnit>
    <TextUnit id="862" loc="862">κάλλιστον ἥκει τὸν στρατηλάτην ἄγων</TextUnit>
    <TextUnit id="863" loc="863">τὸν ὄλβιον πάροιθε. τῇ δὲ νῦν τύχῃ</TextUnit>
    <TextUnit id="864" loc="864">βροτοῖς ἅπασι λαμπρὰ κηρύσσει μαθεῖν,</TextUnit>
    <TextUnit id="865" loc="865">τὸν εὐτυχεῖν δοκοῦντα μὴ ζηλοῦν πρὶν ἂν</TextUnit>
    <TextUnit id="866" loc="866">θανόντ' ἴδῃ τις: ὡς ἐφήμεροι τύχαι.</TextUnit>
    <TextUnit id="867" loc="867">ὦ Ζεῦ τροπαῖε, νῦν ἐμοὶ δεινοῦ φόβου</TextUnit>
    <TextUnit id="868" loc="868">ἐλεύθερον πάρεστιν ἦμαρ εἰσιδεῖν.</TextUnit>
    <TextUnit id="869" loc="869">ὦ Ζεῦ, χρόνῳ μὲν τἄμ' ἐπεσκέψω κακά,</TextUnit>
    <TextUnit id="870" loc="870">χάριν δ' ὅμως σοι τῶν πεπραγμένων ἔχω:</TextUnit>
    <TextUnit id="871" loc="871">καὶ παῖδα τὸν ἐμὸν πρόσθεν οὐ δοκοῦς' ἐγὼ</TextUnit>
    <TextUnit id="872" loc="872">θεοῖς ὁμιλεῖν νῦν ἐπίσταμαι σαφῶς.</TextUnit>
    <TextUnit id="873" loc="873">ὦ τέκνα, νῦν δὴ νῦν ἐλεύθεροι πόνων,</TextUnit>
    <TextUnit id="874" loc="874">ἐλεύθεροι δὲ τοῦ κακῶς ὀλουμένου</TextUnit>
    <TextUnit id="875" loc="875">Εὐρυσθέως ἔσεσθε καὶ πόλιν πατρὸς</TextUnit>
    <TextUnit id="876" loc="876">ὄψεσθε, κλήρους δ' ἐμβατεύσετε χθονὸς</TextUnit>
    <TextUnit id="877" loc="877">καὶ θεοῖς πατρῴοις θύσεθ', ὧν ἀπειργμένοι</TextUnit>
    <TextUnit id="878" loc="878">ξένοι πλανήτην εἴχετ' ἄθλιον βίον.</TextUnit>
    <TextUnit id="879" loc="879">ἀτὰρ τί κεύθων ̓Ιόλεως σοφόν ποτε</TextUnit>
    <TextUnit id="880" loc="880">Εὐρυσθέως ἐφείσαθ' ὥστε μὴ κτανεῖν;</TextUnit>
    <TextUnit id="881" loc="881">λέξον: παρ' ἡμῖν μὲν γὰρ οὐ σοφὸν τόδε,</TextUnit>
    <TextUnit id="882" loc="882">ἐχθροὺς λαβόντα μὴ ἀποτείσασθαι δίκην.</TextUnit>
    <TextUnit id="883" loc="883">τὸ σὸν προτιμῶν, ὥς νιν ὀφθαλμοῖς ἴδοις</TextUnit>
    <TextUnit id="884" loc="884">ταρβοῦντα καὶ σῇ δεσποτούμενον χερί.</TextUnit>
    <TextUnit id="885" loc="885">οὐ μὴν ἑκόντα γ' αὐτόν, ἀλλὰ πρὸς βίαν</TextUnit>
    <TextUnit id="886" loc="886">ἔζευξ' ἀνάγκῃ: καὶ γὰρ οὐκ ἐβούλετο</TextUnit>
    <TextUnit id="887" loc="887">ζῶν ἐς σὸν ἐλθεῖν ὄμμα καὶ δοῦναι δίκην.</TextUnit>
    <TextUnit id="888" loc="888">ἀλλ', ὦ γεραιά, χαῖρε καὶ μέμνησό μοι</TextUnit>
    <TextUnit id="889" loc="889">ὃ πρῶτον εἶπας, ἡνίκ' ἠρχόμην λόγου,</TextUnit>
    <TextUnit id="890" loc="890">ἐλευθερώσειν μ': ἐν δὲ τοῖς τοιοῖσδε χρὴ</TextUnit>
    <TextUnit id="891" loc="891">ἀψευδὲς εἶναι τοῖσι γενναίοις στόμα.</TextUnit>
    <TextUnit id="892" loc="892">ἐμοὶ χορὸς μὲν ἡδὺ καὶ λίγεια λω-</TextUnit>
    <TextUnit id="893" loc="893">τοῦ χάρις ἀμφὶ δαῖτα:</TextUnit>
    <TextUnit id="894" loc="894">εἴη δ' &amp;λτ;ἂν&amp;γτ; εὔχαρις ̓Αφροδίτα:</TextUnit>
    <TextUnit id="895" loc="895">τερπνὸν δέ τι καὶ φίλων ἆρ'</TextUnit>
    <TextUnit id="896" loc="896">εὐτυχίαν ἰδέσθαι</TextUnit>
    <TextUnit id="897" loc="897">τῶν πάρος οὐ δοκούντων.</TextUnit>
    <TextUnit id="898" loc="898">πολλὰ γὰρ τίκτει Μοῖρα τελεσσιδώ-</TextUnit>
    <TextUnit id="899" loc="900">τειρ' Αἰών τε Χρόνου παῖς.</TextUnit>
    <TextUnit id="900" loc="901">ἔχεις ὁδόν τιν', ὦ πόλις, δίκαιον: οὐ</TextUnit>
    <TextUnit id="901" loc="902">χρή ποτε τοῦδ' ἀφέσθαι, -</TextUnit>
    <TextUnit id="902" loc="903">τιμᾶν θεούς: ὁ &amp;λτ;δὲ&amp;γτ; μή σε φάσκων</TextUnit>
    <TextUnit id="903" loc="904">ἐγγὺς μανιῶν ἐλαύνει,</TextUnit>
    <TextUnit id="904" loc="905">δεικνυμένων ἐλέγχων</TextUnit>
    <TextUnit id="905" loc="906">τῶνδ': ἐπίσημα γάρ τοι</TextUnit>
    <TextUnit id="906" loc="907">θεὸς παραγγέλλει, τῶν ἀδίκων παραι-</TextUnit>
    <TextUnit id="907" loc="908">ρῶν φρονήματος αἰεί.</TextUnit>
    <TextUnit id="908" loc="910">ἔστιν ἐν οὐρανῷ βεβα-</TextUnit>
    <TextUnit id="909" loc="911">κὼς ὁ σὸς γόνος, ὦ γεραι-</TextUnit>
    <TextUnit id="910" loc="912">ά: φεύγει λόγον ὡς τὸν ̔́Αι-</TextUnit>
    <TextUnit id="911" loc="913">δα δόμον κατέβα, πυρὸς</TextUnit>
    <TextUnit id="912" loc="914">δεινᾷ φλογὶ σῶμα δαισθείς:</TextUnit>
    <TextUnit id="913" loc="915">̔́Ηβας τ' ἐρατὸν χροί̈-</TextUnit>
    <TextUnit id="914" loc="916">ζει λέχος χρυσέαν κατ' αὐλάν.</TextUnit>
    <TextUnit id="915" loc="917">ὦ ̔Υμέναιε, δις-</TextUnit>
    <TextUnit id="916" loc="918">σοὺς παῖδας Διὸς ἠξίωσας.</TextUnit>
    <TextUnit id="917" loc="919">συμφέρεται δὲ πολλὰ πολ-</TextUnit>
    <TextUnit id="918" loc="920">λοῖς: καὶ γὰρ πατρὶ τῶνδ' ̓Αθά-</TextUnit>
    <TextUnit id="919" loc="921">ναν λέγους' ἐπίκουρον εἶ-</TextUnit>
    <TextUnit id="920" loc="922">ναι, καὶ τούσδε θεᾶς πόλις</TextUnit>
    <TextUnit id="921" loc="923">καὶ λαὸς ἔσωσε κείνας:</TextUnit>
    <TextUnit id="922" loc="924">ἔσχεν δ' ὕβριν ἀνδρὸς ᾧ</TextUnit>
    <TextUnit id="923" loc="925">θυμὸς ἦν πρὸ δίκας βίαιος.</TextUnit>
    <TextUnit id="924" loc="926">μήποτ' ἐμοὶ φρόνη-</TextUnit>
    <TextUnit id="925" loc="927">μα ψυχά τ' ἀκόρεστος εἴη.</TextUnit>
    <TextUnit id="926" loc="928">δέσποιν', ὁρᾷς μέν, ἀλλ' ὅμως εἰρήσεται,</TextUnit>
    <TextUnit id="927" loc="929">Εὐρυσθέα σοι τόνδ' ἄγοντες ἥκομεν,</TextUnit>
    <TextUnit id="928" loc="930">ἄελπτον ὄψιν, τῷδέ τ' οὐχ ἧσσον τύχην:</TextUnit>
    <TextUnit id="929" loc="931">οὐ γάρ ποτ' ηὔχει χεῖρας ἵξεσθαι σέθεν,</TextUnit>
    <TextUnit id="930" loc="932">ὅτ' ἐκ Μυκηνῶν πολυπόνῳ σὺν ἀσπίδι</TextUnit>
    <TextUnit id="931" loc="933">ἔστειχε μείζω τῆς δίκης φρονῶν, πόλιν</TextUnit>
    <TextUnit id="932" loc="934">πέρσων ̓Αθάνας. ἀλλὰ τὴν ἐναντίαν</TextUnit>
    <TextUnit id="933" loc="935">δαίμων ἔθηκε καὶ μετέστησεν τύχην.</TextUnit>
    <TextUnit id="934" loc="936">̔́Υλλος μὲν οὖν ὅ τ' ἐσθλὸς ̓Ιόλεως βρέτας</TextUnit>
    <TextUnit id="935" loc="937">Διὸς τροπαίου καλλίνικον ἵστασαν:</TextUnit>
    <TextUnit id="936" loc="938">ἐμοὶ δὲ πρὸς σὲ τόνδ' ἐπιστέλλους' ἄγειν,</TextUnit>
    <TextUnit id="937" loc="939">τέρψαι θέλοντες σὴν φρέν': ἐκ γὰρ εὐτυχοῦς</TextUnit>
    <TextUnit id="938" loc="940">ἥδιστον ἐχθρὸν ἄνδρα δυστυχοῦνθ' ὁρᾶν.</TextUnit>
    <TextUnit id="939" loc="941">ὦ μῖσος, ἥκεις; εἷλέ ς' ἡ Δίκη χρόνῳ;</TextUnit>
    <TextUnit id="940" loc="942">πρῶτον μὲν οὖν μοι δεῦρ' ἐπίστρεψον κάρα</TextUnit>
    <TextUnit id="941" loc="943">καὶ τλῆθι τοὺς σοὺς προσβλέπειν ἐναντίον</TextUnit>
    <TextUnit id="942" loc="944">ἐχθρούς: κρατῇ γὰρ νῦν γε κοὐ κρατεῖς ἔτι.</TextUnit>
    <TextUnit id="943" loc="945">ἐκεῖνος εἶ σύ, βούλομαι γὰρ εἰδέναι,</TextUnit>
    <TextUnit id="944" loc="946">ὃς πολλὰ μὲν τὸν ὄνθ' ὅπου 'στὶ νῦν ἐμὸν</TextUnit>
    <TextUnit id="945" loc="947">παῖδ' ἀξιώσας, ὦ πανοῦργ', ἐφυβρίσαι</TextUnit>
    <TextUnit id="946" loc="950">ὕδρας λέοντάς τ' ἐξαπολλύναι λέγων</TextUnit>
    <TextUnit id="947" loc="951">ἔπεμπες; ἄλλα δ' οἷ' ἐμηχανῶ κακὰ</TextUnit>
    <TextUnit id="948" loc="952">σιγῶ: μακρὸς γὰρ μῦθος ἂν γένοιτό μοι.</TextUnit>
    <TextUnit id="949" loc="948">τί γὰρ σὺ κεῖνον οὐκ ἔτλης καθυβρίσαι</TextUnit>
    <TextUnit id="950" loc="949">ὃς καὶ παρ' ̔́Αιδην ζῶντά νιν κατήγαγες;</TextUnit>
    <TextUnit id="951" loc="953">κοὐκ ἤρκεσέν σοι ταῦτα τολμῆσαι μόνον,</TextUnit>
    <TextUnit id="952" loc="954">ἀλλ' ἐξ ἁπάσης κἀμὲ καὶ τέκν' ̔Ελλάδος</TextUnit>
    <TextUnit id="953" loc="955">ἤλαυνες ἱκέτας δαιμόνων καθημένους,</TextUnit>
    <TextUnit id="954" loc="956">τοὺς μὲν γέροντας, τοὺς δὲ νηπίους ἔτι.</TextUnit>
    <TextUnit id="955" loc="957">ἀλλ' ηὗρες ἄνδρας καὶ πόλισμ' ἐλεύθερον,</TextUnit>
    <TextUnit id="956" loc="958">οἵ ς' οὐκ ἔδεισαν. δεῖ σε κατθανεῖν κακῶς,</TextUnit>
    <TextUnit id="957" loc="959">καὶ κερδανεῖς ἅπαντα: χρῆν γὰρ οὐχ ἅπαξ</TextUnit>
    <TextUnit id="958" loc="960">θνῄσκειν σὲ πολλὰ πήματ' ἐξειργασμένον.</TextUnit>
    <TextUnit id="959" loc="961">οὐκ ἔστ' ἀνυστὸν τόνδε σοι κατακτανεῖν.</TextUnit>
    <TextUnit id="960" loc="962">ἄλλως ἄρ' αὐτὸν αἰχμάλωτον εἵλομεν.</TextUnit>
    <TextUnit id="961" loc="962a">&amp;λτ;ἄλλως, κατακτανεῖν νιν εἰ πρόθυμος εἶ.&amp;γτ;</TextUnit>
    <TextUnit id="962" loc="963">εἴργει δὲ δὴ τίς τόνδε μὴ θνῄσκειν νόμος;</TextUnit>
    <TextUnit id="963" loc="964">τοῖς τῆσδε χώρας προστάταισιν οὐ δοκεῖ.</TextUnit>
    <TextUnit id="964" loc="965">τί δὴ τόδ'; ἐχθροὺς τοισίδ' οὐ καλὸν κτανεῖν;</TextUnit>
    <TextUnit id="965" loc="966">οὐχ ὅντιν' ἄν γε ζῶνθ' ἕλωσιν ἐν μάχῃ.</TextUnit>
    <TextUnit id="966" loc="967">καὶ ταῦτα δόξανθ' ̔́Υλλος ἐξηνέσχετο;</TextUnit>
    <TextUnit id="967" loc="968">χρῆν αὐτόν, οἶμαι, τῇδ' ἀπιστῆσαι χθονί.</TextUnit>
    <TextUnit id="968" loc="969">χρῆν τόνδε μὴ ζῆν μηδ' ἔτ' εἰσορᾶν φάος.</TextUnit>
    <TextUnit id="969" loc="969a">&amp;λτ; &amp;γτ;</TextUnit>
    <TextUnit id="970" loc="970">τότ' ἠδικήθη πρῶτον οὐ θανὼν ὅδε.</TextUnit>
    <TextUnit id="971" loc="970a">&amp;λτ; &amp;γτ;</TextUnit>
    <TextUnit id="972" loc="971">οὔκουν ἔτ' ἐστὶν ἐν καλῷ δοῦναι δίκην;</TextUnit>
    <TextUnit id="973" loc="972">οὐκ ἔστι τοῦτον ὅστις ἂν κατακτάνοι.</TextUnit>
    <TextUnit id="974" loc="973">ἔγωγε: καίτοι φημὶ κἄμ' εἶναί τινα.</TextUnit>
    <TextUnit id="975" loc="974">πολλὴν ἄρ' ἕξεις μέμψιν, εἰ δράσεις τόδε.</TextUnit>
    <TextUnit id="976" loc="975">φιλῶ πόλιν τήνδ': οὐδὲν ἀντιλεκτέον:</TextUnit>
    <TextUnit id="977" loc="976">τοῦτον δ', ἐπείπερ χεῖρας ἦλθεν εἰς ἐμάς,</TextUnit>
    <TextUnit id="978" loc="977">οὐκ ἔστι θνητῶν ὅστις ἐξαιρήσεται.</TextUnit>
    <TextUnit id="979" loc="978">πρὸς ταῦτα τὴν θρασεῖαν ὅστις ἂν θέλῃ</TextUnit>
    <TextUnit id="980" loc="979">καὶ τὴν φρονοῦσαν μεῖζον ἢ γυναῖκα χρὴ</TextUnit>
    <TextUnit id="981" loc="980">λέξει: τὸ δ' ἔργον τοῦτ' ἐμοὶ πεπράξεται.</TextUnit>
    <TextUnit id="982" loc="981">δεινόν τι καὶ συγγνωστόν, ὦ γύναι, ς' ἔχει</TextUnit>
    <TextUnit id="983" loc="982">νεῖκος πρὸς ἄνδρα τόνδε, γιγνώσκω καλῶς.</TextUnit>
    <TextUnit id="984" loc="983">γύναι, σάφ' ἴσθι μή με θωπεύσοντά σε</TextUnit>
    <TextUnit id="985" loc="984">μηδ' ἄλλο μηδὲν τῆς ἐμῆς ψυχῆς πέρι</TextUnit>
    <TextUnit id="986" loc="985">λέξονθ' ὅθεν χρὴ δειλίαν ὀφλεῖν τινα.</TextUnit>
    <TextUnit id="987" loc="986">ἐγὼ δὲ νεῖκος οὐχ ἑκὼν τόδ' ἠράμην:</TextUnit>
    <TextUnit id="988" loc="987">ᾔδη γε σοὶ μὲν αὐτανέψιος γεγώς,</TextUnit>
    <TextUnit id="989" loc="988">τῷ σῷ δὲ παιδὶ συγγενὴς ̔Ηρακλέει.</TextUnit>
    <TextUnit id="990" loc="989">ἀλλ' εἴτ' ἔχρῃζον εἴτε μή — θεὸς γὰρ ἦν —</TextUnit>
    <TextUnit id="991" loc="990">̔́Ηρα με κάμνειν τήνδ' ἔθηκε τὴν νόσον.</TextUnit>
    <TextUnit id="992" loc="991">ἐπεὶ δ' ἐκείνῳ δυσμένειαν ἠράμην</TextUnit>
    <TextUnit id="993" loc="992">κἄγνων ἀγῶνα τόνδ' ἀγωνιούμενος,</TextUnit>
    <TextUnit id="994" loc="993">πολλῶν σοφιστὴς πημάτων ἐγιγνόμην</TextUnit>
    <TextUnit id="995" loc="994">καὶ πόλλ' ἔτικτον νυκτὶ συνθακῶν ἀεί,</TextUnit>
    <TextUnit id="996" loc="995">ὅπως διώσας καὶ κατακτείνας ἐμοὺς</TextUnit>
    <TextUnit id="997" loc="996">ἐχθροὺς τὸ λοιπὸν μὴ συνοικοίην φόβῳ,</TextUnit>
    <TextUnit id="998" loc="997">εἰδὼς μὲν οὐκ ἀριθμὸν ἀλλ' ἐτητύμως</TextUnit>
    <TextUnit id="999" loc="998">ἄνδρ' ὄντα τὸν σὸν παῖδα: καὶ γὰρ ἐχθρὸς ὢν</TextUnit>
    <TextUnit id="1000" loc="999">ἀκούσεται † γ' ἐσθλὰ† χρηστὸς ὢν ἀνήρ.</TextUnit>
    <TextUnit id="1001" loc="1000">κείνου δ' ἀπαλλαχθέντος οὐκ ἐχρῆν μ' ἄρα,</TextUnit>
    <TextUnit id="1002" loc="1001">μισούμενον πρὸς τῶνδε καὶ ξυνειδότα</TextUnit>
    <TextUnit id="1003" loc="1002">ἔχθραν πατρῴαν, πάντα κινῆσαι πέτρον</TextUnit>
    <TextUnit id="1004" loc="1003">κτείνοντα κἀκβάλλοντα καὶ τεχνώμενον;</TextUnit>
    <TextUnit id="1005" loc="1004">τοιαῦτα δρῶντι τἄμ' ἐγίγνετ' ἀσφαλῆ.</TextUnit>
    <TextUnit id="1006" loc="1005">οὔκουν σύ γ' ἀναλαβοῦσα τὰς ἐμὰς τύχας</TextUnit>
    <TextUnit id="1007" loc="1006">ἐχθροῦ λέοντος δυσγενῆ βλαστήματα</TextUnit>
    <TextUnit id="1008" loc="1007">ἤλαυνες ἂν κακοῖσιν, ἀλλὰ σωφρόνως</TextUnit>
    <TextUnit id="1009" loc="1008">εἴασας οἰκεῖν ̓́Αργος. οὔτιν' ἂν πίθοις.</TextUnit>
    <TextUnit id="1010" loc="1009">νῦν οὖν ἐπειδή μ' οὐ διώλεσαν τότε</TextUnit>
    <TextUnit id="1011" loc="1010">πρόθυμον ὄντα, τοῖσιν ̔Ελλήνων νόμοις</TextUnit>
    <TextUnit id="1012" loc="1011">οὐχ ἁγνός εἰμι τῷ κτανόντι κατθανών:</TextUnit>
    <TextUnit id="1013" loc="1012">πόλις τ' ἀφῆκε σωφρονοῦσα, τὸν θεὸν</TextUnit>
    <TextUnit id="1014" loc="1013">μεῖζον τίουσα τῆς ἐμῆς ἔχθρας πολύ.</TextUnit>
    <TextUnit id="1015" loc="1014">προσεῖπας, ἀντήκουσας: ἐντεῦθεν †δὲ χρὴ</TextUnit>
    <TextUnit id="1016" loc="1015">τὸν προστρόπαιον τόν τε γενναῖον καλεῖν†.</TextUnit>
    <TextUnit id="1017" loc="1016">οὕτω γε μέντοι τἄμ' ἔχεις: θανεῖν μὲν οὐ</TextUnit>
    <TextUnit id="1018" loc="1017">χρῄζω, λιπὼν δ' ἂν οὐδὲν ἀχθοίμην βίον.</TextUnit>
    <TextUnit id="1019" loc="1018">παραινέσαι σοι σμικρόν, ̓Αλκμήνη, θέλω,</TextUnit>
    <TextUnit id="1020" loc="1019">τὸν ἄνδρ' ἀφεῖναι τόνδ', ἐπεὶ δοκεῖ πόλει.</TextUnit>
    <TextUnit id="1021" loc="1020">τί δ', ἢν θάνῃ τε καὶ πόλει πιθώμεθα;</TextUnit>
    <TextUnit id="1022" loc="1021">τὰ λῷστ' ἂν εἴη: πῶς τάδ' οὖν γενήσεται;</TextUnit>
    <TextUnit id="1023" loc="1022">ἐγὼ διδάξω ῥᾳδίως: κτανοῦσα γὰρ</TextUnit>
    <TextUnit id="1024" loc="1023">τόνδ' εἶτα νεκρὸν τοῖς μετελθοῦσιν φίλων</TextUnit>
    <TextUnit id="1025" loc="1024">δώσω: τὸ γὰρ σῶμ' οὐκ ἀπιστήσω χθονί,</TextUnit>
    <TextUnit id="1026" loc="1025">οὗτος δὲ δώσει τὴν δίκην θανὼν ἐμοί.</TextUnit>
    <TextUnit id="1027" loc="1026">κτεῖν', οὐ παραιτοῦμαί σε: τήνδε δὲ πτόλιν,</TextUnit>
    <TextUnit id="1028" loc="1027">ἐπεί μ' ἀφῆκε καὶ κατῃδέσθη κτανεῖν,</TextUnit>
    <TextUnit id="1029" loc="1028">χρησμῷ παλαιῷ Λοξίου δωρήσομαι,</TextUnit>
    <TextUnit id="1030" loc="1029">ὃς ὠφελήσει μείζον' ἢ δοκεῖ χρόνῳ.</TextUnit>
    <TextUnit id="1031" loc="1030">θανόντα γάρ με θάψεθ' οὗ τὸ μόρσιμον,</TextUnit>
    <TextUnit id="1032" loc="1031">δίας πάροιθε παρθένου Παλληνίδος:</TextUnit>
    <TextUnit id="1033" loc="1032">καὶ σοὶ μὲν εὔνους καὶ πόλει σωτήριος</TextUnit>
    <TextUnit id="1034" loc="1033">μέτοικος αἰεὶ κείσομαι κατὰ χθονός,</TextUnit>
    <TextUnit id="1035" loc="1034">τοῖς τῶνδε δ' ἐκγόνοισι πολεμιώτατος,</TextUnit>
    <TextUnit id="1036" loc="1035">ὅταν μόλωσι δεῦρο σὺν πολλῇ χερὶ</TextUnit>
    <TextUnit id="1037" loc="1036">χάριν προδόντες τήνδε. τοιούτων ξένων</TextUnit>
    <TextUnit id="1038" loc="1037">προύστητε. πῶς οὖν ταῦτ' ἐγὼ πεπυσμένος</TextUnit>
    <TextUnit id="1039" loc="1038">δεῦρ' ἦλθον, ἀλλ' οὐ χρησμὸν ἡζόμην θεοῦ;</TextUnit>
    <TextUnit id="1040" loc="1039">̔́Ηραν νομίζων θεσφάτων κρείσσω πολὺ</TextUnit>
    <TextUnit id="1041" loc="1040">κοὐκ ἂν προδοῦναί μ'. ἀλλὰ μήτε μοι χοὰς</TextUnit>
    <TextUnit id="1042" loc="1041">μήθ' αἷμ' ἐάσητ' εἰς ἐμὸν στάξαι τάφον.</TextUnit>
    <TextUnit id="1043" loc="1042">κακὸν γὰρ αὐτοῖς νόστον ἀντὶ τῶνδ' ἐγὼ</TextUnit>
    <TextUnit id="1044" loc="1043">δώσω: διπλοῦν δὲ κέρδος ἕξετ' ἐξ ἐμοῦ:</TextUnit>
    <TextUnit id="1045" loc="1044">ὑμᾶς τ' ὀνήσω τούσδε τε βλάψω θανών.</TextUnit>
    <TextUnit id="1046" loc="1045">τί δῆτα μέλλετ', εἰ πόλει σωτηρίαν</TextUnit>
    <TextUnit id="1047" loc="1046">κατεργάσασθαι τοῖσί τ' ἐξ ἡμῶν χρεών</TextUnit>
    <TextUnit id="1048" loc="1047">[κτείνειν τὸν ἄνδρα τόνδ', ἀκούοντες τάδε];</TextUnit>
    <TextUnit id="1049" loc="1048">δείκνυσι γὰρ κέλευθον ἀσφαλεστάτην:</TextUnit>
    <TextUnit id="1050" loc="1049">ἐχθρὸς μὲν ἁνήρ, ὠφελεῖ δὲ κατθανών.</TextUnit>
    <TextUnit id="1051" loc="1050">κομίζετ' αὐτόν, δμῶες, ἔνθα χρὴ †κυσὶν†</TextUnit>
    <TextUnit id="1052" loc="1051">δοῦναι κτανόντας: μὴ γὰρ ἐλπίσῃς ὅπως</TextUnit>
    <TextUnit id="1053" loc="1052">αὖθις πατρῴας ζῶν ἔμ' ἐκβαλεῖς χθονός.</TextUnit>
    <TextUnit id="1054" loc="1053">ταῦτα δοκεῖ μοι. στείχετ', ὀπαδοί.</TextUnit>
    <TextUnit id="1055" loc="1054">τὰ γὰρ ἐξ ἡμῶν</TextUnit>
    <TextUnit id="1056" loc="1055">καθαρῶς ἔσται βασιλεῦσιν.</TextUnit>
  </Text>
</TessDocument>
