<?xml version="1.0" encoding="UTF-8"?>
<TessDocument id="euripides.cyclops">
  <Metadata>
    <Author>euripides</Author>
    <Display>Cyclops</Display>
    <Abbr>eur. cycl.</Abbr>
    <Lang>grc</Lang>
    <Prose>0</Prose>
    <PrintSource>David Kovacs, Euripides, with an English translation by David Kovacs. Cambridge: Harvard University Press, forthcoming.</PrintSource>
    <DigitalSourceDisplay>Perseus</DigitalSourceDisplay>
    <DigitalSourceURL>http://www.perseus.tufts.edu/hopper/text?doc=Perseus%3atext%3a1999%3a01%3a0093</DigitalSourceURL>
    <AddedBy>Tony R. Waleszczak &amp; Jessica Micceri</AddedBy>
    <URI/>
  </Metadata>
  <Text>
    <TextUnit id="0" loc="1">̓͂Ω Βρόμιε, διὰ σὲ μυρίους ἔχω πόνους</TextUnit>
    <TextUnit id="1" loc="2">νῦν χὤτ' ἐν ἥβῃ τοὐμὸν εὐσθένει δέμας:</TextUnit>
    <TextUnit id="2" loc="3">πρῶτον μὲν ἡνίκ' ἐμμανὴς ̔́Ηρας ὕπο</TextUnit>
    <TextUnit id="3" loc="4">Νύμφας ὀρείας ἐκλιπὼν ᾤχου τροφούς:</TextUnit>
    <TextUnit id="4" loc="5">ἔπειθ' ὅτ' ἀμφὶ γηγενῆ μάχην δορὸς</TextUnit>
    <TextUnit id="5" loc="6">ἐνδέξιος σῷ ποδὶ παρασπιστὴς βεβὼς</TextUnit>
    <TextUnit id="6" loc="7">̓Εγκέλαδον ἰτέαν ἐς μέσην θενὼν δορὶ</TextUnit>
    <TextUnit id="7" loc="8">ἔκτεινα —ͅφέρ' ἴδω, τοῦτ' ἰδὼν ὄναρ λέγω;</TextUnit>
    <TextUnit id="8" loc="9">οὐ μὰ Δί', ἐπεὶ καὶ σκῦλ' ἔδειξα Βακχίῳ.</TextUnit>
    <TextUnit id="9" loc="10">καὶ νῦν ἐκείνων μείζον' ἐξαντλῶ πόνον.</TextUnit>
    <TextUnit id="10" loc="11">ἐπεὶ γὰρ ̔́Ηρα σοι γένος Τυρσηνικὸν</TextUnit>
    <TextUnit id="11" loc="12">λῃστῶν ἐπῶρσεν, ὡς ὁδηθείης μακράν,</TextUnit>
    <TextUnit id="12" loc="13">&amp;λτ;ἐγὼ&amp;γτ; πυθόμενος σὺν τέκνοισι ναυστολῶ</TextUnit>
    <TextUnit id="13" loc="14">σέθεν κατὰ ζήτησιν. ἐν πρύμνῃ δ' ἄκρᾳ</TextUnit>
    <TextUnit id="14" loc="15">αὐτὸς βεβὼς ηὔθυνον ἀμφῆρες δόρυ,</TextUnit>
    <TextUnit id="15" loc="16">παῖδες δ' &amp;λτ;ἐπ'&amp;γτ; ἐρετμοῖς ἥμενοι γλαυκὴν ἅλα</TextUnit>
    <TextUnit id="16" loc="17">ῥοθίοισι λευκαίνοντες ἐζήτουν ς', ἄναξ.</TextUnit>
    <TextUnit id="17" loc="18">ἤδη δὲ Μαλέας πλησίον πεπλευκότας</TextUnit>
    <TextUnit id="18" loc="19">ἀπηλιώτης ἄνεμος ἐμπνεύσας δορὶ</TextUnit>
    <TextUnit id="19" loc="20">ἐξέβαλεν ἡμᾶς τήνδ' ἐς Αἰτναίαν πέτραν,</TextUnit>
    <TextUnit id="20" loc="21">ἵν' οἱ μονῶπες ποντίου παῖδες θεοῦ</TextUnit>
    <TextUnit id="21" loc="22">Κύκλωπες οἰκοῦς' ἄντρ' ἔρημ' ἀνδροκτόνοι.</TextUnit>
    <TextUnit id="22" loc="23">τούτων ἑνὸς ληφθέντες ἐσμὲν ἐν δόμοις</TextUnit>
    <TextUnit id="23" loc="24">δοῦλοι: καλοῦσι δ' αὐτὸν ᾧ λατρεύομεν</TextUnit>
    <TextUnit id="24" loc="25">Πολύφημον: ἀντὶ δ' εὐίων βακχευμάτων</TextUnit>
    <TextUnit id="25" loc="26">ποίμνας Κύκλωπος ἀνοσίου ποιμαίνομεν.</TextUnit>
    <TextUnit id="26" loc="27">παῖδες μὲν οὖν μοι κλειτύων ἐν ἐσχάτοις</TextUnit>
    <TextUnit id="27" loc="28">νέμουσι μῆλα νέα νέοι πεφυκότες,</TextUnit>
    <TextUnit id="28" loc="29">ἐγὼ δὲ πληροῦν πίστρα καὶ σαίρειν στέγας</TextUnit>
    <TextUnit id="29" loc="30">μένων τέταγμαι τάσδε, τῷδε δυσσεβεῖ</TextUnit>
    <TextUnit id="30" loc="31">Κύκλωπι δείπνων ἀνοσίων διάκονος.</TextUnit>
    <TextUnit id="31" loc="32">καὶ νῦν, τὰ προσταχθέντ', ἀναγκαίως ἔχει</TextUnit>
    <TextUnit id="32" loc="33">σαίρειν σιδηρᾷ τῇδέ μ' ἁρπάγῃ δόμους,</TextUnit>
    <TextUnit id="33" loc="34">ὡς τόν τ' ἀπόντα δεσπότην Κύκλωπ' ἐμὸν</TextUnit>
    <TextUnit id="34" loc="35">καθαροῖσιν ἄντροις μῆλά τ' ἐσδεχώμεθα.</TextUnit>
    <TextUnit id="35" loc="36">ἤδη δὲ παῖδας προσνέμοντας εἰσορῶ</TextUnit>
    <TextUnit id="36" loc="37">ποίμνας. τί ταῦτα; μῶν κρότος σικινίδων</TextUnit>
    <TextUnit id="37" loc="38">ὁμοῖος ὑμῖν νῦν τε χὤτε Βακχίῳ</TextUnit>
    <TextUnit id="38" loc="39">κῶμος συνασπίζοντες ̓Αλθαίας δόμους</TextUnit>
    <TextUnit id="39" loc="40">προσῇτ' ἀοιδαῖς βαρβίτων σαυλούμενοι;</TextUnit>
    <TextUnit id="40" loc="41">παῖ γενναίων μὲν πατέρων</TextUnit>
    <TextUnit id="41" loc="42">γενναίων δ' ἐκ τοκάδων,</TextUnit>
    <TextUnit id="42" loc="43">πᾷ δή μοι νίσῃ σκοπέλους;</TextUnit>
    <TextUnit id="43" loc="44">οὐ τᾷδ' ὑπήνεμος αὔ-</TextUnit>
    <TextUnit id="44" loc="45">ρα καὶ ποιηρὰ βοτάνα;</TextUnit>
    <TextUnit id="45" loc="46">δινᾶέν δ' ὕδωρ ποταμῶν</TextUnit>
    <TextUnit id="46" loc="47">ἐν πίστραις κεῖται πέλας ἄν-</TextUnit>
    <TextUnit id="47" loc="48">τρων, οὗ σοι βλαχαὶ τεκέων.</TextUnit>
    <TextUnit id="48" loc="49">ψύττ': οὐ τᾷδ', οὔ;</TextUnit>
    <TextUnit id="49" loc="50">οὐ τᾷδε νεμῇ κλειτὺν δροσεράν;</TextUnit>
    <TextUnit id="50" loc="51">ὠή, ῥίψω πέτρον τάχα σου:</TextUnit>
    <TextUnit id="51" loc="52">ὕπαγ' ὦ ὕπαγ' ὦ κεράστα</TextUnit>
    <TextUnit id="52" loc="53">μηλοβότα στασιωρὲ</TextUnit>
    <TextUnit id="53" loc="54">Κύκλωπος ἀγροβάτα.</TextUnit>
    <TextUnit id="54" loc="55">σπαργῶντας μαστοὺς χάλασον:</TextUnit>
    <TextUnit id="55" loc="56">δέξαι θηλαῖσι τροφὰς</TextUnit>
    <TextUnit id="56" loc="57">ἃς λείπεις ἀρνῶν θαλάμοις.</TextUnit>
    <TextUnit id="57" loc="58">ποθοῦσί ς' ἁμερόκοι-</TextUnit>
    <TextUnit id="58" loc="59">τοι βλαχαὶ σμικρῶν τεκέων.</TextUnit>
    <TextUnit id="59" loc="60">εἰς αὐλὰν πότ' ἀμφιλαφῆ</TextUnit>
    <TextUnit id="60" loc="61">ποιηροὺς λιποῦσα νομοὺς</TextUnit>
    <TextUnit id="61" loc="62">Αἰτναίων εἴσει σκοπέλων;</TextUnit>
    <TextUnit id="62" loc="63">οὐ τάδε Βρόμιος, οὐ τάδε χοροὶ</TextUnit>
    <TextUnit id="63" loc="64">βακχεῖαί τε θυρσοφόροι,</TextUnit>
    <TextUnit id="64" loc="65">οὐ τυμπάνων ἀλαλαγ-</TextUnit>
    <TextUnit id="65" loc="66">μοὶ κρήναις παρ' ὑδροχύτοις,</TextUnit>
    <TextUnit id="66" loc="67">οὐκ οἴνου χλωραὶ σταγόνες:</TextUnit>
    <TextUnit id="67" loc="68">οὐδ' ἐν Νύσᾳ μετὰ Νυμ-</TextUnit>
    <TextUnit id="68" loc="69">φᾶν ἴακχον ἴακχον ᾠ-</TextUnit>
    <TextUnit id="69" loc="70">δὰν μέλπω πρὸς τὰν ̓Αφροδί-</TextUnit>
    <TextUnit id="70" loc="71">ταν, ἃν θηρεύων πετόμαν</TextUnit>
    <TextUnit id="71" loc="72">βάκχαις σὺν λευκόποσιν.</TextUnit>
    <TextUnit id="72" loc="73">ὦ φίλος ὦναξ Βακχεῖε, ποῖ οἰ-</TextUnit>
    <TextUnit id="73" loc="75">οπολῶν ξανθὰν χαίταν σείεις;</TextUnit>
    <TextUnit id="74" loc="76">ἐγὼ δ' ὁ σὸς πρόπολος</TextUnit>
    <TextUnit id="75" loc="77">Κύκλωπι θητεύω</TextUnit>
    <TextUnit id="76" loc="78">τῷ μονοδέρκτᾳ δοῦλος ἀλαίνων</TextUnit>
    <TextUnit id="77" loc="80">σὺν τᾷδε τράγου χλαίνᾳ μελέᾳ</TextUnit>
    <TextUnit id="78" loc="81">σᾶς χωρὶς φιλίας.</TextUnit>
    <TextUnit id="79" loc="82">σιγήσατ', ὦ τέκν', ἄντρα δ' ἐς πετρηρεφῆ</TextUnit>
    <TextUnit id="80" loc="83">ποίμνας ἀθροῖσαι προσπόλους κελεύσατε.</TextUnit>
    <TextUnit id="81" loc="84">χωρεῖτ': ἀτὰρ δὴ τίνα, πάτερ, σπουδὴν ἔχεις;</TextUnit>
    <TextUnit id="82" loc="85">ὁρῶ πρὸς ἀκταῖς ναὸς ̔Ελλάδος σκάφος</TextUnit>
    <TextUnit id="83" loc="86">κώπης τ' ἄνακτας σὺν στρατηλάτῃ τινὶ</TextUnit>
    <TextUnit id="84" loc="87">στείχοντας ἐς τόδ' ἄντρον: ἀμφὶ δ' αὐχέσιν</TextUnit>
    <TextUnit id="85" loc="88">τεύχη φέρονται κενά, βορᾶς κεχρημένοι,</TextUnit>
    <TextUnit id="86" loc="89">κρωσσούς θ' ὑδρηλούς. ὦ ταλαίπωροι ξένοι:</TextUnit>
    <TextUnit id="87" loc="90">τίνες ποτ' εἰσίν; οὐκ ἴσασι δεσπότην</TextUnit>
    <TextUnit id="88" loc="91">Πολύφημον οἷός ἐστιν ἄξενόν τε γῆν</TextUnit>
    <TextUnit id="89" loc="92">τήνδ' ἐμβεβῶτες καὶ Κυκλωπίαν γνάθον</TextUnit>
    <TextUnit id="90" loc="93">τὴν ἀνδροβρῶτα δυστυχῶς ἀφιγμένοι.</TextUnit>
    <TextUnit id="91" loc="94">ἀλλ' ἥσυχοι γίγνεσθ', ἵν' ἐκπυθώμεθα</TextUnit>
    <TextUnit id="92" loc="95">πόθεν πάρεισι Σικελὸν Αἰτναῖον πάγον.</TextUnit>
    <TextUnit id="93" loc="96">ξένοι, φράσαιτ' ἂν νᾶμα ποτάμιον πόθεν</TextUnit>
    <TextUnit id="94" loc="97">δίψης ἄκος λάβοιμεν εἴ τέ τις θέλει</TextUnit>
    <TextUnit id="95" loc="98">βορὰν ὁδῆσαι ναυτίλοις κεχρημένοις;</TextUnit>
    <TextUnit id="96" loc="99">&amp;λτ;ἔα:&amp;γτ; τί χρῆμα; Βρομίου πόλιν ἔοιγμεν ἐσβαλεῖν:</TextUnit>
    <TextUnit id="97" loc="100">Σατύρων πρὸς ἄντροις τόνδ' ὅμιλον εἰσορῶ.</TextUnit>
    <TextUnit id="98" loc="101">χαίρειν προσεῖπον πρῶτα τὸν γεραίτατον.</TextUnit>
    <TextUnit id="99" loc="102">χαῖρ', ὦ ξέν': ὅστις δ' εἶ φράσον πάτραν τε σήν.</TextUnit>
    <TextUnit id="100" loc="103">̓́Ιθακος ̓Οδυσσεύς, γῆς Κεφαλλήνων ἄναξ.</TextUnit>
    <TextUnit id="101" loc="104">οἶδ' ἄνδρα, κρόταλον δριμύ, Σισύφου γένος.</TextUnit>
    <TextUnit id="102" loc="105">ἐκεῖνος αὐτός εἰμι: λοιδόρει δὲ μή.</TextUnit>
    <TextUnit id="103" loc="106">πόθεν Σικελίαν τήνδε ναυστολῶν πάρει;</TextUnit>
    <TextUnit id="104" loc="107">ἐξ ̓Ιλίου γε κἀπὸ Τρωϊκῶν πόνων.</TextUnit>
    <TextUnit id="105" loc="108">πῶς; πορθμὸν οὐκ ᾔδησθα πατρῴας χθονός;</TextUnit>
    <TextUnit id="106" loc="109">ἀνέμων θύελλαι δεῦρό μ' ἥρπασαν βίᾳ.</TextUnit>
    <TextUnit id="107" loc="110">παπαῖ: τὸν αὐτὸν δαίμον' ἐξαντλεῖς ἐμοί.</TextUnit>
    <TextUnit id="108" loc="111">ἦ καὶ σὺ δεῦρο πρὸς βίαν ἀπεστάλης;</TextUnit>
    <TextUnit id="109" loc="112">λῃστὰς διώκων οἳ Βρόμιον ἀνήρπασαν.</TextUnit>
    <TextUnit id="110" loc="113">τίς δ' ἥδε χώρα καὶ τίνες ναίουσί νιν;</TextUnit>
    <TextUnit id="111" loc="114">Αἰτναῖος ὄχθος Σικελίας ὑπέρτατος.</TextUnit>
    <TextUnit id="112" loc="115">τείχη δὲ ποῦ 'στι καὶ πόλεως πυργώματα;</TextUnit>
    <TextUnit id="113" loc="116">οὐκ ἔστ': ἔρημοι πρῶνες ἀνθρώπων, ξένε.</TextUnit>
    <TextUnit id="114" loc="117">τίνες δ' ἔχουσι γαῖαν; ἦ θηρῶν γένος;</TextUnit>
    <TextUnit id="115" loc="118">Κύκλωπες, ἄντρ' οἰκοῦντες, οὐ στέγας δόμων.</TextUnit>
    <TextUnit id="116" loc="119">τίνος κλύοντες; ἢ δεδήμευται κράτος;</TextUnit>
    <TextUnit id="117" loc="120">μονάδες: ἀκούει δ' οὐδὲν οὐδεὶς οὐδενός.</TextUnit>
    <TextUnit id="118" loc="121">σπείρουσι δ' — ἢ τῷ ζῶσι; — Δήμητρος στάχυν;</TextUnit>
    <TextUnit id="119" loc="122">γάλακτι καὶ τυροῖσι καὶ μήλων βορᾷ.</TextUnit>
    <TextUnit id="120" loc="123">Βρομίου δὲ πῶμ' ἔχουσιν, ἀμπέλου ῥοάς;</TextUnit>
    <TextUnit id="121" loc="124">ἥκιστα: τοιγὰρ ἄχορον οἰκοῦσι χθόνα.</TextUnit>
    <TextUnit id="122" loc="125">φιλόξενοι δὲ χὤσιοι περὶ ξένους;</TextUnit>
    <TextUnit id="123" loc="126">γλυκύτατά φασι τὰ κρέα τοὺς ξένους φορεῖν.</TextUnit>
    <TextUnit id="124" loc="127">τί φῄς; βορᾷ χαίρουσιν ἀνθρωποκτόνῳ;</TextUnit>
    <TextUnit id="125" loc="128">οὐδεὶς μολὼν δεῦρ' ὅστις οὐ κατεσφάγη.</TextUnit>
    <TextUnit id="126" loc="129">αὐτὸς δὲ Κύκλωψ ποῦ 'στιν; ἦ δόμων ἔσω;</TextUnit>
    <TextUnit id="127" loc="130">φροῦδος, πρὸς Αἴτνῃ θῆρας ἰχνεύων κυσίν.</TextUnit>
    <TextUnit id="128" loc="131">οἶσθ' οὖν ὃ δρᾶσον, ὡς ἀπαίρωμεν χθονός;</TextUnit>
    <TextUnit id="129" loc="132">οὐκ οἶδ', ̓Οδυσσεῦ: πᾶν δέ σοι δρῴημεν ἄν.</TextUnit>
    <TextUnit id="130" loc="133">ὅδησον ἡμῖν σῖτον, οὗ σπανίζομεν.</TextUnit>
    <TextUnit id="131" loc="134">οὐκ ἔστιν, ὥσπερ εἶπον, ἄλλο πλὴν κρέας.</TextUnit>
    <TextUnit id="132" loc="135">ἀλλ' ἡδὺ λιμοῦ καὶ τόδε σχετήριον.</TextUnit>
    <TextUnit id="133" loc="136">καὶ τυρὸς ὀπίας ἔστι καὶ βοὸς γάλα.</TextUnit>
    <TextUnit id="134" loc="137">ἐκφέρετε: φῶς γὰρ ἐμπολήμασιν πρέπει.</TextUnit>
    <TextUnit id="135" loc="138">σὺ δ' ἀντιδώσεις, εἰπέ μοι, χρυσὸν πόσον;</TextUnit>
    <TextUnit id="136" loc="139">οὐ χρυσὸν ἀλλὰ πῶμα Διονύσου φέρω.</TextUnit>
    <TextUnit id="137" loc="140">ὦ φίλτατ' εἰπών, οὗ σπανίζομεν πάλαι.</TextUnit>
    <TextUnit id="138" loc="141">καὶ μὴν Μάρων μοι πῶμ' ἔδωκε, παῖς θεοῦ.</TextUnit>
    <TextUnit id="139" loc="142">ὃν ἐξέθρεψα ταῖσδ' ἐγώ ποτ' ἀγκάλαις;</TextUnit>
    <TextUnit id="140" loc="143">ὁ Βακχίου παῖς, ὡς σαφέστερον μάθῃς.</TextUnit>
    <TextUnit id="141" loc="144">ἐν σέλμασιν νεώς ἐστιν, ἢ φέρεις σύ νιν;</TextUnit>
    <TextUnit id="142" loc="145">ὅδ' ἁσκὸς ὃς κεύθει νιν, ὡς ὁρᾷς, γέρον.</TextUnit>
    <TextUnit id="143" loc="146">οὗτος μὲν οὐδ' ἂν τὴν γνάθον πλήσειέ μου.</TextUnit>
    <TextUnit id="144" loc="147">&amp;λτ;τοῦτον μὲν οὖν τὸν ἀσκὸν οὐκ ἂν ἐκπίοις.&amp;γτ;</TextUnit>
    <TextUnit id="145" loc="148">&amp;λτ;φύει γὰρ ἁσκὸς οἶνον ἐξ αὑτοῦ πάλιν;&amp;γτ;</TextUnit>
    <TextUnit id="146" loc="149">ναί, δὶς τόσον πῶμ' ὅσον ἂν ἐξ ἀσκοῦ ῥυῇ.</TextUnit>
    <TextUnit id="147" loc="150">καλήν γε κρήνην εἶπας ἡδεῖάν τ' ἐμοί.</TextUnit>
    <TextUnit id="148" loc="151">βούλῃ σε γεύσω πρῶτον ἄκρατον μέθυ;</TextUnit>
    <TextUnit id="149" loc="150">δίκαιον: ἦ γὰρ γεῦμα τὴν ὠνὴν καλεῖ.</TextUnit>
    <TextUnit id="150" loc="151">καὶ μὴν ἐφέλκω καὶ ποτῆρ' ἀσκοῦ μέτα.</TextUnit>
    <TextUnit id="151" loc="152">φέρ' ἐγκάναξον, ὡς ἀναμνησθῶ πιών.</TextUnit>
    <TextUnit id="152" loc="153">ἰδού.</TextUnit>
    <TextUnit id="153" loc="154">παπαιάξ, ὡς καλὴν ὀσμὴν ἔχει.</TextUnit>
    <TextUnit id="154" loc="155">εἶδες γὰρ αὐτήν;</TextUnit>
    <TextUnit id="155" loc="156">οὐ μὰ Δί', ἀλλ' ὀσφραίνομαι.</TextUnit>
    <TextUnit id="156" loc="155">γεῦσαί νυν, ὡς ἂν μὴ λόγῳ 'παινῇς μόνον.</TextUnit>
    <TextUnit id="157" loc="156">βαβαί: χορεῦσαι παρακαλεῖ μ' ὁ Βάκχιος.</TextUnit>
    <TextUnit id="158" loc="157">ἆ ἆ ἆ.</TextUnit>
    <TextUnit id="159" loc="158">μῶν τὸν λάρυγγα διεκάναξέ σου καλῶς;</TextUnit>
    <TextUnit id="160" loc="159">ὥστ' εἰς ἄκρους γε τοὺς ὄνυχας ἀφίκετο.</TextUnit>
    <TextUnit id="161" loc="160">πρὸς τῷδε μέντοι καὶ νόμισμα δώσομεν.</TextUnit>
    <TextUnit id="162" loc="161">χάλα τὸν ἀσκὸν μόνον: ἔα τὸ χρυσίον.</TextUnit>
    <TextUnit id="163" loc="162">ἐκφέρετέ νυν τυρεύματ' ἢ μήλων τόκον.</TextUnit>
    <TextUnit id="164" loc="163">δράσω τάδ', ὀλίγον φροντίσας γε δεσποτῶν.</TextUnit>
    <TextUnit id="165" loc="164">ὡς ἐκπιεῖν κἂν κύλικα βουλοίμην μίαν,</TextUnit>
    <TextUnit id="166" loc="165">πάντων Κυκλώπων ἀντιδοὺς βοσκήματα,</TextUnit>
    <TextUnit id="167" loc="166">ῥῖψαι τ' ἐς ἅλμην Λευκάδος πέτρας ἄπο</TextUnit>
    <TextUnit id="168" loc="167">ἅπαξ μεθυσθεὶς καταβαλών τε τὰς ὀφρῦς.</TextUnit>
    <TextUnit id="169" loc="168">ὡς ὅς γε πίνων μὴ γέγηθε μαίνεται:</TextUnit>
    <TextUnit id="170" loc="169">ἵν' ἔστι τουτί τ' ὀρθὸν ἐξανιστάναι</TextUnit>
    <TextUnit id="171" loc="170">μαστοῦ τε δραγμὸς καὶ παρεσκευασμένον</TextUnit>
    <TextUnit id="172" loc="171">ψαῦσαι χεροῖν λειμῶνος ὀρχηστύς θ' ἅμα</TextUnit>
    <TextUnit id="173" loc="172">κακῶν τε λῆστις. εἶτ' ἐγὼ &amp;λτ;οὐ&amp;γτ; κυνήσομαι</TextUnit>
    <TextUnit id="174" loc="173">τοιόνδε πῶμα, τὴν Κύκλωπος ἀμαθίαν</TextUnit>
    <TextUnit id="175" loc="174">κλαίειν κελεύων καὶ τὸν ὀφθαλμὸν μέσον;</TextUnit>
    <TextUnit id="176" loc="175">ἄκου', ̓Οδυσσεῦ: διαλαλήσωμέν τί σοι.</TextUnit>
    <TextUnit id="177" loc="176">καὶ μὴν φίλοι γε προσφέρεσθε πρὸς φίλον.</TextUnit>
    <TextUnit id="178" loc="177">ἐλάβετε Τροίαν τὴν ̔Ελένην τε χειρίαν;</TextUnit>
    <TextUnit id="179" loc="178">καὶ πάντα γ' οἶκον Πριαμιδῶν ἐπέρσαμεν.</TextUnit>
    <TextUnit id="180" loc="179">οὔκουν, ἐπειδὴ τὴν νεᾶνιν εἵλετε,</TextUnit>
    <TextUnit id="181" loc="180">ἅπαντες αὐτὴν διεκροτήσατ' ἐν μέρει,</TextUnit>
    <TextUnit id="182" loc="181">ἐπεί γε πολλοῖς ἥδεται γαμουμένη,</TextUnit>
    <TextUnit id="183" loc="182">τὴν προδότιν; ἣ τοὺς θυλάκους τοὺς ποικίλους</TextUnit>
    <TextUnit id="184" loc="183">περὶ τοῖν σκελοῖν ἰδοῦσα καὶ τὸν χρύσεον</TextUnit>
    <TextUnit id="185" loc="184">κλῳὸν φοροῦντα περὶ μέσον τὸν αὐχένα</TextUnit>
    <TextUnit id="186" loc="185">ἐξεπτοήθη, Μενέλεων, ἀνθρώπιον</TextUnit>
    <TextUnit id="187" loc="186">λῷστον λιποῦσα. μηδαμοῦ γένος ποτὲ</TextUnit>
    <TextUnit id="188" loc="187">φῦναι γυναικῶν ὤφελ', εἰ μὴ 'μοὶ μόνῳ.</TextUnit>
    <TextUnit id="189" loc="188">ἰδού: τάδ' ὑμῖν ποιμνίων βοσκήματα,</TextUnit>
    <TextUnit id="190" loc="189">ἄναξ ̓Οδυσσεῦ, μηκάδων ἀρνῶν τροφαί,</TextUnit>
    <TextUnit id="191" loc="190">πηκτοῦ γάλακτός τ' οὐ σπάνια τυρεύματα.</TextUnit>
    <TextUnit id="192" loc="191">φέρεσθε: χωρεῖθ' ὡς τάχιστ' ἄντρων ἄπο,</TextUnit>
    <TextUnit id="193" loc="192">βότρυος ἐμοὶ πῶμ' ἀντιδόντες εὐίου.</TextUnit>
    <TextUnit id="194" loc="193">οἴμοι: Κύκλωψ ὅδ' ἔρχεται: τί δράσομεν;</TextUnit>
    <TextUnit id="195" loc="194">ἀπολώλαμέν τἄρ', ὦ γέρον: ποῖ χρὴ φυγεῖν;</TextUnit>
    <TextUnit id="196" loc="195">ἔσω πέτρας τῆσδ', οὗπερ ἂν λάθοιτέ γε.</TextUnit>
    <TextUnit id="197" loc="196">δεινὸν τόδ' εἶπας, ἀρκύων μολεῖν ἔσω.</TextUnit>
    <TextUnit id="198" loc="197">οὐ δεινόν: εἰσὶ καταφυγαὶ πολλαὶ πέτρας.</TextUnit>
    <TextUnit id="199" loc="198">οὐ δῆτ': ἐπεί τἂν μεγάλα γ' ἡ Τροία στένοι,</TextUnit>
    <TextUnit id="200" loc="199">εἰ φευξόμεσθ' ἕν' ἄνδρα, μυρίον δ' ὄχλον</TextUnit>
    <TextUnit id="201" loc="200">Φρυγῶν ὑπέστην πολλάκις σὺν ἀσπίδι.</TextUnit>
    <TextUnit id="202" loc="201">ἀλλ', εἰ θανεῖν δεῖ, κατθανούμεθ' εὐγενῶς</TextUnit>
    <TextUnit id="203" loc="202">ἢ ζῶντες αἶνον τὸν πάρος συσσώσομεν.</TextUnit>
    <TextUnit id="204" loc="203">ἄνεχε πάρεχε: τί τάδε; τίς ἡ ῥᾳθυμία;</TextUnit>
    <TextUnit id="205" loc="204">τί βακχιάζετ'; οὐχὶ Διόνυσος τάδε,</TextUnit>
    <TextUnit id="206" loc="205">οὐ κρόταλα χαλκοῦ τυμπάνων τ' ἀράγματα.</TextUnit>
    <TextUnit id="207" loc="206">πῶς μοι κατ' ἄντρα νεόγονα βλαστήματα;</TextUnit>
    <TextUnit id="208" loc="207">ἦ πρός τε μαστοῖς εἰσι χὐπὸ μητέρων</TextUnit>
    <TextUnit id="209" loc="208">πλευρὰς τρέχουσι, σχοινίνοις τ' ἐν τεύχεσιν</TextUnit>
    <TextUnit id="210" loc="209">πλήρωμα τυρῶν ἐστιν ἐξημελγμένον;</TextUnit>
    <TextUnit id="211" loc="210">τί φατε; τί λέγετε; τάχα τις ὑμῶν τῷ ξύλῳ</TextUnit>
    <TextUnit id="212" loc="211">δάκρυα μεθήσει. βλέπετ' ἄνω καὶ μὴ κάτω.</TextUnit>
    <TextUnit id="213" loc="212">ἰδού: πρὸς αὐτὸν τὸν Δί' ἀνακεκύφαμεν</TextUnit>
    <TextUnit id="214" loc="213">τά τ' ἄστρα, καὶ τὸν ̓Ωρίωνα δέρκομαι.</TextUnit>
    <TextUnit id="215" loc="214">ἄριστόν ἐστιν εὖ παρεσκευασμένον;</TextUnit>
    <TextUnit id="216" loc="215">πάρεστιν. ὁ φάρυγξ εὐτρεπὴς ἔστω μόνον.</TextUnit>
    <TextUnit id="217" loc="216">ἦ καὶ γάλακτός εἰσι κρατῆρες πλέῳ;</TextUnit>
    <TextUnit id="218" loc="217">ὥστ' ἐκπιεῖν γέ ς', ἢν θέλῃς, ὅλον πίθον.</TextUnit>
    <TextUnit id="219" loc="218">μήλειον ἢ βόειον ἢ μεμιγμένον;</TextUnit>
    <TextUnit id="220" loc="219">ὃν ἂν θέλῃς σύ: μὴ 'μὲ καταπίῃς μόνον.</TextUnit>
    <TextUnit id="221" loc="220">ἥκιστ': ἐπεί μ' ἂν ἐν μέσῃ τῇ γαστέρι</TextUnit>
    <TextUnit id="222" loc="221">πηδῶντες ἀπολέσαιτ' ἂν ὑπὸ τῶν σχημάτων.</TextUnit>
    <TextUnit id="223" loc="222">ἔα: τίν' ὄχλον τόνδ' ὁρῶ πρὸς αὐλίοις;</TextUnit>
    <TextUnit id="224" loc="223">λῃσταί τινες κατέσχον ἢ κλῶπες χθόνα;</TextUnit>
    <TextUnit id="225" loc="224">ὁρῶ γέ τοι τούσδ' ἄρνας ἐξ ἄντρων ἐμῶν</TextUnit>
    <TextUnit id="226" loc="225">στρεπταῖς λύγοισι σῶμα συμπεπλεγμένους,</TextUnit>
    <TextUnit id="227" loc="226">τεύχη τε τυρῶν συμμιγῆ γέροντά τε</TextUnit>
    <TextUnit id="228" loc="227">πληγαῖς μέτωπον φαλακρὸν ἐξῳδηκότα.</TextUnit>
    <TextUnit id="229" loc="228">ὤμοι, πυρέσσω συγκεκομμένος τάλας.</TextUnit>
    <TextUnit id="230" loc="229">ὑπὸ τοῦ; τίς ἐς σὸν κρᾶτ' ἐπύκτευσεν, γέρον;</TextUnit>
    <TextUnit id="231" loc="230">ὑπὸ τῶνδε, Κύκλωψ, ὅτι τὰ ς' οὐκ εἴων φέρειν.</TextUnit>
    <TextUnit id="232" loc="231">οὐκ ᾖσαν ὄντα θεόν με καὶ θεῶν ἄπο;</TextUnit>
    <TextUnit id="233" loc="232">ἔλεγον ἐγὼ τάδ': οἱ δ' ἐφόρουν τὰ χρήματα,</TextUnit>
    <TextUnit id="234" loc="233">καὶ τόν τε τυρὸν οὐκ ἐῶντος ἤσθιον</TextUnit>
    <TextUnit id="235" loc="234">τούς τ' ἄρνας ἐξεφοροῦντο: δήσαντες δὲ σὲ</TextUnit>
    <TextUnit id="236" loc="235">κλῳῷ τριπήχει κατὰ τὸν ὀφθαλμὸν μέσον</TextUnit>
    <TextUnit id="237" loc="236">τὰ σπλάγχν' ἔφασκον ἐξαμήσεσθαι βίᾳ,</TextUnit>
    <TextUnit id="238" loc="237">μάστιγί τ' εὖ τὸ νῶτον ἀπολέψειν σέθεν,</TextUnit>
    <TextUnit id="239" loc="238">κἄπειτα συνδήσαντες ἐς θἀδώλια</TextUnit>
    <TextUnit id="240" loc="239">τῆς ναὸς ἐμβαλόντες ἀποδώσειν τινὶ</TextUnit>
    <TextUnit id="241" loc="240">πέτρους μοχλεύειν, ἢ 'ς μυλῶνα καταβαλεῖν.</TextUnit>
    <TextUnit id="242" loc="241">ἄληθες; οὔκουν κοπίδας ὡς τάχιστ' ἰὼν</TextUnit>
    <TextUnit id="243" loc="242">θήξεις μαχαίρας καὶ μέγαν φάκελον ξύλων</TextUnit>
    <TextUnit id="244" loc="243">ἐπιθεὶς ἀνάψεις; ὡς σφαγέντες αὐτίκα</TextUnit>
    <TextUnit id="245" loc="244">πλήσουσι νηδὺν τὴν ἐμὴν ἀπ' ἄνθρακος</TextUnit>
    <TextUnit id="246" loc="245">θερμὴν διδόντες δαῖτα τῷ κρεανόμῳ,</TextUnit>
    <TextUnit id="247" loc="246">τὰ δ' ἐκ λέβητος ἑφθὰ καὶ τετηκότα.</TextUnit>
    <TextUnit id="248" loc="247">ὡς ἔκπλεώς γε δαιτός εἰμ' ὀρεσκόου:</TextUnit>
    <TextUnit id="249" loc="248">ἅλις λεόντων ἐστί μοι θοινωμένῳ</TextUnit>
    <TextUnit id="250" loc="249">ἐλάφων τε, χρόνιος δ' εἴμ' ἀπ' ἀνθρώπων βορᾶς.</TextUnit>
    <TextUnit id="251" loc="250">τὰ καινά γ' ἐκ τῶν ἠθάδων, ὦ δέσποτα,</TextUnit>
    <TextUnit id="252" loc="251">ἡδίον' ἐστίν. οὐ γὰρ οὖν νεωστί γε</TextUnit>
    <TextUnit id="253" loc="252">ἄλλοι πρὸς οἴκους σοὺς ἀφίκοντο ξένοι.</TextUnit>
    <TextUnit id="254" loc="253">Κύκλωψ, ἄκουσον ἐν μέρει καὶ τῶν ξένων.</TextUnit>
    <TextUnit id="255" loc="254">ἡμεῖς βορᾶς χρῄζοντες ἐμπολὴν λαβεῖν</TextUnit>
    <TextUnit id="256" loc="255">σῶν ἆσσον ἄντρων ἤλθομεν νεὼς ἄπο.</TextUnit>
    <TextUnit id="257" loc="256">τοὺς δ' ἄρνας ἡμῖν οὗτος ἀντ' οἴνου σκύφου</TextUnit>
    <TextUnit id="258" loc="257">ἀπημπόλα τε κἀδίδου πιεῖν λαβὼν</TextUnit>
    <TextUnit id="259" loc="258">ἑκὼν ἑκοῦσι, κοὐδὲν ἦν τούτων βίᾳ.</TextUnit>
    <TextUnit id="260" loc="259">ἀλλ' οὗτος ὑγιὲς οὐδὲν ὧν φησιν λέγει,</TextUnit>
    <TextUnit id="261" loc="260">ἐπεί γ' ἐλήφθη σοῦ λάθρᾳ πωλῶν τὰ σά.</TextUnit>
    <TextUnit id="262" loc="261">ἐγώ; κακῶς γ' ἄρ' ἐξόλοι'.</TextUnit>
    <TextUnit id="263" loc="262">εἰ ψεύδομαι.</TextUnit>
    <TextUnit id="264" loc="263">μὰ τὸν Ποσειδῶ τὸν τεκόντα ς', ὦ Κύκλωψ,</TextUnit>
    <TextUnit id="265" loc="264">μὰ τὸν μέγαν Τρίτωνα καὶ τὸν Νηρέα,</TextUnit>
    <TextUnit id="266" loc="265">μὰ τὴν Καλυψὼ τάς τε Νηρέως κόρας,</TextUnit>
    <TextUnit id="267" loc="265">μὰ θαἰερὰ κύματ' ἰχθύων τε πᾶν γένος,</TextUnit>
    <TextUnit id="268" loc="266">ἀπώμος', ὦ κάλλιστον ὦ Κυκλώπιον,</TextUnit>
    <TextUnit id="269" loc="267">ὦ δεσποτίσκε, μὴ τὰ ς' ἐξοδᾶν ἐγὼ</TextUnit>
    <TextUnit id="270" loc="268">ξένοισι χρήματ'. ἢ κακῶς οὗτοι κακοὶ</TextUnit>
    <TextUnit id="271" loc="269">οἱ παῖδες ἀπόλοινθ', οὓς μάλιστ' ἐγὼ φιλῶ.</TextUnit>
    <TextUnit id="272" loc="270">αὐτὸς ἔχ'. ἔγωγε τοῖς ξένοις τὰ χρήματα</TextUnit>
    <TextUnit id="273" loc="271">περνάντα ς' εἶδον: εἰ δ' ἐγὼ ψευδῆ λέγω,</TextUnit>
    <TextUnit id="274" loc="272">ἀπόλοιθ' ὁ πατήρ μου: τοὺς ξένους δὲ μὴ ἀδίκει.</TextUnit>
    <TextUnit id="275" loc="273">ψεύδεσθ': ἔγωγε τῷδε τοῦ ̔Ραδαμάνθυος</TextUnit>
    <TextUnit id="276" loc="274">μᾶλλον πέποιθα καὶ δικαιότερον λέγω.</TextUnit>
    <TextUnit id="277" loc="275">θέλω δ' ἐρέσθαι: πόθεν ἐπλεύσατ', ὦ ξένοι;</TextUnit>
    <TextUnit id="278" loc="276">ποδαποί; τίς ὑμᾶς ἐξεπαίδευσεν πόλις;</TextUnit>
    <TextUnit id="279" loc="277">̓Ιθακήσιοι μὲν τὸ γένος, ̓Ιλίου δ' ἄπο,</TextUnit>
    <TextUnit id="280" loc="278">πέρσαντες ἄστυ, πνεύμασιν θαλασσίοις</TextUnit>
    <TextUnit id="281" loc="279">σὴν γαῖαν ἐξωσθέντες ἥκομεν, Κύκλωψ.</TextUnit>
    <TextUnit id="282" loc="280">ἦ τῆς κακίστης οἳ μετήλθεθ' ἁρπαγὰς</TextUnit>
    <TextUnit id="283" loc="281">̔Ελένης Σκαμάνδρου γείτον' ̓Ιλίου πόλιν;</TextUnit>
    <TextUnit id="284" loc="282">οὗτοι, πόνον τὸν δεινὸν ἐξηντληκότες.</TextUnit>
    <TextUnit id="285" loc="283">αἰσχρὸν στράτευμά γ', οἵτινες μιᾶς χάριν</TextUnit>
    <TextUnit id="286" loc="284">γυναικὸς ἐξεπλεύσατ' ἐς γαῖαν Φρυγῶν.</TextUnit>
    <TextUnit id="287" loc="285">θεοῦ τὸ πρᾶγμα: μηδέν' αἰτιῶ βροτῶν.</TextUnit>
    <TextUnit id="288" loc="286">ἡμεῖς δέ ς', ὦ θεοῦ ποντίου γενναῖε παῖ,</TextUnit>
    <TextUnit id="289" loc="287">ἱκετεύομέν τε καὶ ψέγομεν ἐλευθέρως:</TextUnit>
    <TextUnit id="290" loc="288">μὴ τλῇς πρὸς οἴκους σοὺς ἀφιγμένους φίλους</TextUnit>
    <TextUnit id="291" loc="289">κτανεῖν βοράν τε δυσσεβῆ θέσθαι γνάθοις:</TextUnit>
    <TextUnit id="292" loc="290">οἳ τὸν σόν, ὦναξ, πατέρ' ἔχειν ναῶν ἕδρας</TextUnit>
    <TextUnit id="293" loc="291">ἐρρυσάμεσθα γῆς ἐν ̔Ελλάδος μυχοῖς:</TextUnit>
    <TextUnit id="294" loc="292">ἱερᾶς τ' ἄθραυστος Ταινάρου μένει λιμὴν</TextUnit>
    <TextUnit id="295" loc="293">Μαλέας τ' ἄκρας κευθμῶνες ἥ τε Σουνίου</TextUnit>
    <TextUnit id="296" loc="294">δίας ̓Αθάνας σῶς ὑπάργυρος πέτρα</TextUnit>
    <TextUnit id="297" loc="295">†Γεραίστιοί τε καταφυγαί: τά θ' ̔Ελλάδος</TextUnit>
    <TextUnit id="298" loc="296">δύσφρον' ὀνείδη Φρυξὶν οὐκ ἐδώκαμεν.†</TextUnit>
    <TextUnit id="299" loc="297">ὧν καὶ σὺ κοινοῖ: γῆς γὰρ ̔Ελλάδος μυχοὺς</TextUnit>
    <TextUnit id="300" loc="298">οἰκεῖς ὑπ' Αἴτνῃ, τῇ πυριστάκτῳ πέτρᾳ.</TextUnit>
    <TextUnit id="301" loc="299">νόμος δὲ θνητοῖς, εἰ λόγους ἀποστρέφῃ,</TextUnit>
    <TextUnit id="302" loc="300">ἱκέτας δέχεσθαι ποντίους ἐφθαρμένους</TextUnit>
    <TextUnit id="303" loc="301">ξένιά τε δοῦναι καὶ πέπλους ἐπαρκέσαι:</TextUnit>
    <TextUnit id="304" loc="302">&amp;λτ;τούτων δίκαιόν σου τυχεῖν ἡμᾶς, ἄναξ,&amp;γτ;</TextUnit>
    <TextUnit id="305" loc="303">οὐκ ἀμφὶ βουπόροισι πηχθέντας μέλη</TextUnit>
    <TextUnit id="306" loc="304">ὀβελοῖσι νηδὺν καὶ γνάθον πλῆσαι σέθεν.</TextUnit>
    <TextUnit id="307" loc="305">ἅλις δὲ Πριάμου γαῖ' ἐχήρως' ̔Ελλάδα,</TextUnit>
    <TextUnit id="308" loc="305">πολλῶν νεκρῶν πιοῦσα δοριπετῆ φόνον,</TextUnit>
    <TextUnit id="309" loc="306">ἀλόχους τ' ἀνάνδρους γραῦς τ' ἄπαιδας ὤλεσεν</TextUnit>
    <TextUnit id="310" loc="307">πολιούς τε πατέρας. εἰ δὲ τοὺς λελειμμένους</TextUnit>
    <TextUnit id="311" loc="308">σὺ συμπυρώσας δαῖτ' ἀναλώσεις πικράν,</TextUnit>
    <TextUnit id="312" loc="309">ποῖ τρέψεταί τις; ἀλλ' ἐμοὶ πιθοῦ, Κύκλωψ:</TextUnit>
    <TextUnit id="313" loc="310">πάρες τὸ μάργον σῆς γνάθου, τὸ δ' εὐσεβὲς</TextUnit>
    <TextUnit id="314" loc="311">τῆς δυσσεβείας ἀνθελοῦ: πολλοῖσι γὰρ</TextUnit>
    <TextUnit id="315" loc="312">κέρδη πονηρὰ ζημίαν ἠμείψατο.</TextUnit>
    <TextUnit id="316" loc="313">παραινέσαι σοι βούλομαι: τῶν γὰρ κρεῶν</TextUnit>
    <TextUnit id="317" loc="314">μηδὲν λίπῃς τοῦδ', ἤν τε τὴν γλῶσσαν δάκῃς,</TextUnit>
    <TextUnit id="318" loc="315">κομψὸς γενήσῃ καὶ λαλίστατος, Κύκλωψ.</TextUnit>
    <TextUnit id="319" loc="316">ὁ πλοῦτος, ἀνθρωπίσκε, τοῖς σοφοῖς θεός,</TextUnit>
    <TextUnit id="320" loc="317">τὰ δ' ἄλλα κόμποι καὶ λόγων εὐμορφία.</TextUnit>
    <TextUnit id="321" loc="318">ἄκρας δ' ἐναλίας αἷς καθίδρυται πατὴρ</TextUnit>
    <TextUnit id="322" loc="319">χαίρειν κελεύω: τί τάδε προυστήσω λόγῳ;</TextUnit>
    <TextUnit id="323" loc="320">Ζηνὸς δ' ἐγὼ κεραυνὸν οὐ φρίσσω, ξένε,</TextUnit>
    <TextUnit id="324" loc="321">οὐδ' οἶδ' ὅ τι Ζεύς ἐστ' ἐμοῦ κρείσσων θεός.</TextUnit>
    <TextUnit id="325" loc="322">&amp;λτ;ἀλλ' εἴ τι τοῦδε καὶ πάροιθ' ἐφρόντισα,&amp;γτ;</TextUnit>
    <TextUnit id="326" loc="323">οὔ μοι μέλει τὸ λοιπόν: ὡς δ' οὔ μοι μέλει</TextUnit>
    <TextUnit id="327" loc="324">ἄκουσον: ὅταν ἄνωθεν ὄμβρον ἐκχέῃ,</TextUnit>
    <TextUnit id="328" loc="325">ἐν τῇδε πέτρᾳ στέγν' ἔχων σκηνώματα,</TextUnit>
    <TextUnit id="329" loc="325">ἢ μόσχον ὀπτὸν ἤ τι θήρειον δάκος</TextUnit>
    <TextUnit id="330" loc="326">δαινύμενος ἑστιῶ τι γαστέρ' ὑπτίαν,</TextUnit>
    <TextUnit id="331" loc="327">εἶτ' ἐκπιὼν γάλακτος ἀμφορέα πλέων</TextUnit>
    <TextUnit id="332" loc="328">κρούω, Διὸς βρονταῖσιν εἰς ἔριν κτυπῶν.</TextUnit>
    <TextUnit id="333" loc="329">ὅταν δὲ βορέας χιόνα Θρῄκιος χέῃ,</TextUnit>
    <TextUnit id="334" loc="330">δοραῖσι θηρῶν σῶμα περιβαλὼν ἐμὸν</TextUnit>
    <TextUnit id="335" loc="331">καὶ πῦρ ἀναίθων, χιόνος οὐδέν μοι μέλει.</TextUnit>
    <TextUnit id="336" loc="332">ἡ γῆ δ' ἀνάγκῃ, κἂν θέλῃ κἂν μὴ θέλῃ,</TextUnit>
    <TextUnit id="337" loc="333">τίκτουσα ποίαν τἀμὰ πιαίνει βοτά.</TextUnit>
    <TextUnit id="338" loc="334">ἁγὼ οὔτινι θύω πλὴν ἐμοί, θεοῖσι δ' οὔ,</TextUnit>
    <TextUnit id="339" loc="335">καὶ τῇ μεγίστῃ, γαστρὶ τῇδε, δαιμόνων.</TextUnit>
    <TextUnit id="340" loc="336">ὡς τοὐμπιεῖν γε καὶ φαγεῖν τοὐφ' ἡμέραν,</TextUnit>
    <TextUnit id="341" loc="337">Ζεὺς οὗτος ἀνθρώποισι τοῖσι σώφροσιν,</TextUnit>
    <TextUnit id="342" loc="338">λυπεῖν δὲ μηδὲν αὑτόν. οἳ δὲ τοὺς νόμους</TextUnit>
    <TextUnit id="343" loc="339">ἔθεντο ποικίλλοντες ἀνθρώπων βίον,</TextUnit>
    <TextUnit id="344" loc="340">κλαίειν ἄνωγα: τὴν &amp;λτ;δ'&amp;γτ; ἐμὴν ψυχὴν ἐγὼ</TextUnit>
    <TextUnit id="345" loc="341">οὐ παύσομαι δρῶν εὖ, κατεσθίων γε σέ.</TextUnit>
    <TextUnit id="346" loc="342">ξένια δὲ λήψῃ τοιάδ', ὡς ἄμεμπτος ὦ,</TextUnit>
    <TextUnit id="347" loc="343">πῦρ καὶ πατρῷον ἅλα λέβητά θ', ὃς ζέσας</TextUnit>
    <TextUnit id="348" loc="344">σὴν σάρκα δυσφάρωτον ἀμφέξει καλῶς.</TextUnit>
    <TextUnit id="349" loc="345">ἀλλ' ἕρπετ' εἴσω, τοῦ κατ' αὔλιον θεοῦ</TextUnit>
    <TextUnit id="350" loc="346">ἵν' ἀμφὶ βωμὸν στάντες εὐωχῆτέ με.</TextUnit>
    <TextUnit id="351" loc="347">αἰαῖ, πόνους μὲν Τρωϊκοὺς ὑπεξέδυν</TextUnit>
    <TextUnit id="352" loc="348">θαλασσίους τε, νῦν δ' ἐς ἀνδρὸς ἀνοσίου</TextUnit>
    <TextUnit id="353" loc="349">ὠμὴν κατέσχον ἀλίμενόν τε καρδίαν.</TextUnit>
    <TextUnit id="354" loc="350">ὦ Παλλάς, ὦ δέσποινα Διογενὲς θεά,</TextUnit>
    <TextUnit id="355" loc="351">νῦν νῦν ἄρηξον: κρείσσονας γὰρ ̓Ιλίου</TextUnit>
    <TextUnit id="356" loc="352">πόνους ἀφῖγμαι κἀπὶ κινδύνου βάθη.</TextUnit>
    <TextUnit id="357" loc="353">σύ τ', ὦ φαεννὰς ἀστέρων οἰκῶν ἕδρας</TextUnit>
    <TextUnit id="358" loc="354">Ζεῦ ξένι', ὅρα τάδ': εἰ γὰρ αὐτὰ μὴ βλέπεις,</TextUnit>
    <TextUnit id="359" loc="355">ἄλλως νομίζῃ Ζεὺς τὸ μηδὲν ὢν θεός.</TextUnit>
    <TextUnit id="360" loc="356">Εὐρείας λάρυγγος, ὦ Κύκλωψ,</TextUnit>
    <TextUnit id="361" loc="357">ἀναστόμου τὸ χεῖλος: ὡς ἕτοιμά σοι</TextUnit>
    <TextUnit id="362" loc="358">ἑφθὰ καὶ ὀπτὰ καὶ ἀνθρακιᾶς ἄπο &amp;λτ;θερμὰ&amp;γτ;</TextUnit>
    <TextUnit id="363" loc="359">χναύειν βρύκειν</TextUnit>
    <TextUnit id="364" loc="360">κρεοκοπεῖν μέλη ξένων</TextUnit>
    <TextUnit id="365" loc="360">δασυμάλλῳ ἐν αἰγίδι κλινομένῳ.</TextUnit>
    <TextUnit id="366" loc="361">μὴ 'μοὶ μὴ προσδίδου:</TextUnit>
    <TextUnit id="367" loc="362">μόνος μόνῳ γέμιζε πορθμίδος σκάφος.</TextUnit>
    <TextUnit id="368" loc="363">χαιρέτω μὲν αὖλις ἅδε,</TextUnit>
    <TextUnit id="369" loc="364">χαιρέτω δὲ θυμάτων</TextUnit>
    <TextUnit id="370" loc="365">ἀποβώμιος ἃν ἀνέχει θυσία</TextUnit>
    <TextUnit id="371" loc="366">Κύκλωψ Αἰτναῖος ξενικῶν</TextUnit>
    <TextUnit id="372" loc="367">κρεῶν κεχαρμένος βορᾷ.</TextUnit>
    <TextUnit id="373" loc="370">νηλής, τλᾶμον, ὅστε δωμάτων</TextUnit>
    <TextUnit id="374" loc="371">ἐφεστίους ἱκτῆρας ἐκθύει ξένους,</TextUnit>
    <TextUnit id="375" loc="373">ἑφθά τε δαινύμενος, μυσαροῖσί τ' ὀδοῦσιν</TextUnit>
    <TextUnit id="376" loc="372">κόπτων βρύκων</TextUnit>
    <TextUnit id="377" loc="374">θέρμ' ἀπ' ἀνθράκων κρέα</TextUnit>
    <TextUnit id="378" loc="375">ὦ Ζεῦ, τί λέξω, δείν' ἰδὼν ἄντρων ἔσω</TextUnit>
    <TextUnit id="379" loc="376">κοὐ πιστά, μύθοις εἰκότ' οὐδ' ἔργοις βροτῶν;</TextUnit>
    <TextUnit id="380" loc="377">τί δ' ἔστ', ̓Οδυσσεῦ; μῶν τεθοίναται σέθεν</TextUnit>
    <TextUnit id="381" loc="378">φίλους ἑταίρους ἀνοσιώτατος Κύκλωψ;</TextUnit>
    <TextUnit id="382" loc="379">δισσούς γ' ἀθρήσας κἀπιβαστάσας χεροῖν,</TextUnit>
    <TextUnit id="383" loc="380">οἳ σαρκὸς εἶχον εὐτραφέστατον πάχος.</TextUnit>
    <TextUnit id="384" loc="381">πῶς, ὦ ταλαίπωρ', ἦτε πάσχοντες τάδε;</TextUnit>
    <TextUnit id="385" loc="382">ἐπεὶ πετραίαν τήνδ' ἐσήλθομεν στέγην,</TextUnit>
    <TextUnit id="386" loc="383">ἀνέκαυσε μὲν πῦρ πρῶτον, ὑψηλῆς δρυὸς</TextUnit>
    <TextUnit id="387" loc="384">κορμοὺς πλατείας ἐσχάρας βαλὼν ἔπι,</TextUnit>
    <TextUnit id="388" loc="385">τρισσῶν ἁμαξῶν ὡς ἀγώγιμον βάρος,</TextUnit>
    <TextUnit id="389" loc="392">καὶ χάλκεον λέβητ' ἐπέζεσεν πυρί,</TextUnit>
    <TextUnit id="390" loc="386">ἔπειτα φύλλων ἐλατίνων χαμαιπετῆ</TextUnit>
    <TextUnit id="391" loc="387">ἔστρωσεν εὐνὴν πλησίον πυρὸς φλογί.</TextUnit>
    <TextUnit id="392" loc="388">κρατῆρα δ' ἐξέπλησεν ὡς δεκάμφορον,</TextUnit>
    <TextUnit id="393" loc="389">μόσχους ἀμέλξας, λευκὸν ἐσχέας γάλα,</TextUnit>
    <TextUnit id="394" loc="390">σκύφος τε κισσοῦ παρέθετ' εἰς εὖρος τριῶν</TextUnit>
    <TextUnit id="395" loc="391">πήχεων, βάθος δὲ τεσσάρων ἐφαίνετο,</TextUnit>
    <TextUnit id="396" loc="393">ὀβελούς τ', ἄκρους μὲν ἐγκεκαυμένους πυρί,</TextUnit>
    <TextUnit id="397" loc="394">ξεστοὺς δὲ δρεπάνῳ τἄλλα, παλιούρου κλάδων,</TextUnit>
    <TextUnit id="398" loc="395">†Αἰτναῖά τε σφαγεῖα πελέκεων γνάθοις†.</TextUnit>
    <TextUnit id="399" loc="396">ὡς δ' ἦν ἕτοιμα πάντα τῷ θεοστυγεῖ</TextUnit>
    <TextUnit id="400" loc="397">̔́Αιδου μαγείρῳ, φῶτε συμμάρψας δύο</TextUnit>
    <TextUnit id="401" loc="399">τὸν μὲν λέβητος ἐς κύτος χαλκήλατον</TextUnit>
    <TextUnit id="402" loc="398">ἔσφαζ' ἑταίρων τῶν ἐμῶν ῥυθμῷ τινι,</TextUnit>
    <TextUnit id="403" loc="400">τὸν δ' αὖ, τένοντος ἁρπάσας ἄκρου ποδός,</TextUnit>
    <TextUnit id="404" loc="401">παίων πρὸς ὀξὺν στόνυχα πετραίου λίθου</TextUnit>
    <TextUnit id="405" loc="402">ἐγκέφαλον ἐξέρρανε: καὶ διαρταμῶν</TextUnit>
    <TextUnit id="406" loc="403">λάβρῳ μαχαίρᾳ σάρκας ἐξώπτα πυρί,</TextUnit>
    <TextUnit id="407" loc="404">τὰ δ' ἐς λέβητ' ἐφῆκεν ἕψεσθαι μέλη.</TextUnit>
    <TextUnit id="408" loc="405">ἐγὼ δ' ὁ τλήμων δάκρυ' ἀπ' ὀφθαλμῶν χέων</TextUnit>
    <TextUnit id="409" loc="406">ἐχριμπτόμην Κύκλωπι κἀδιακόνουν:</TextUnit>
    <TextUnit id="410" loc="407">ἅλλοι δ' ὅπως ὄρνιθες ἐν μυχοῖς πέτρας</TextUnit>
    <TextUnit id="411" loc="408">πτήξαντες εἶχον, αἷμα δ' οὐκ ἐνῆν χροί̈.</TextUnit>
    <TextUnit id="412" loc="409">ἐπεὶ δ' ἑταίρων τῶν ἐμῶν πλησθεὶς βορᾶς</TextUnit>
    <TextUnit id="413" loc="410">ἀνέπεσε, φάρυγος αἰθέρ' ἐξανεὶς βαρύν,</TextUnit>
    <TextUnit id="414" loc="411">ἐσῆλθέ μοί τι θεῖον: ἐμπλήσας σκύφος</TextUnit>
    <TextUnit id="415" loc="412">Μάρωνος αὐτῷ τοῦδε προσφέρω πιεῖν,</TextUnit>
    <TextUnit id="416" loc="413">λέγων τάδ': ̓͂Ω τοῦ ποντίου θεοῦ Κύκλωψ,</TextUnit>
    <TextUnit id="417" loc="414">σκέψαι τόδ' οἷον ̔Ελλὰς ἀμπέλων ἄπο</TextUnit>
    <TextUnit id="418" loc="415">θεῖον κομίζει πῶμα, Διονύσου γάνος.</TextUnit>
    <TextUnit id="419" loc="416">ὁ δ' ἔκπλεως ὢν τῆς ἀναισχύντου βορᾶς</TextUnit>
    <TextUnit id="420" loc="417">ἐδέξατ' ἔσπασέν &amp;λτ;τ'&amp;γτ; ἄμυστιν ἑλκύσας</TextUnit>
    <TextUnit id="421" loc="418">κἀπῄνες' ἄρας χεῖρα: Φίλτατε ξένων,</TextUnit>
    <TextUnit id="422" loc="419">καλὸν τὸ πῶμα δαιτὶ πρὸς καλῇ δίδως.</TextUnit>
    <TextUnit id="423" loc="420">ἡσθέντα δ' αὐτὸν ὡς ἐπῃσθόμην ἐγώ,</TextUnit>
    <TextUnit id="424" loc="421">ἄλλην ἔδωκα κύλικα, γιγνώσκων ὅτι</TextUnit>
    <TextUnit id="425" loc="422">τρώσει νιν οἷνος καὶ δίκην δώσει τάχα.</TextUnit>
    <TextUnit id="426" loc="423">καὶ δὴ πρὸς ᾠδὰς εἷρπ'. ἐγὼ δ' ἐπεγχέων</TextUnit>
    <TextUnit id="427" loc="424">ἄλλην ἐπ' ἄλλῃ σπλάγχν' ἐθέρμαινον ποτῷ.</TextUnit>
    <TextUnit id="428" loc="425">ᾄδει δὲ παρὰ κλαίουσι συνναύταις ἐμοῖς</TextUnit>
    <TextUnit id="429" loc="426">ἄμους', ἐπηχεῖ δ' ἄντρον. ἐξελθὼν δ' ἐγὼ</TextUnit>
    <TextUnit id="430" loc="427">σιγῇ σὲ σῶσαι κἄμ', ἐὰν βούλῃ, θέλω.</TextUnit>
    <TextUnit id="431" loc="428">ἀλλ' εἴπατ' εἴτε χρῄζετ' εἴτ' οὐ χρῄζετε</TextUnit>
    <TextUnit id="432" loc="429">φεύγειν ἄμεικτον ἄνδρα καὶ τὰ Βακχίου</TextUnit>
    <TextUnit id="433" loc="430">ναίειν μέλαθρα Ναί̈δων νυμφῶν μέτα.</TextUnit>
    <TextUnit id="434" loc="431">ὁ μὲν γὰρ ἔνδον σὸς πατὴρ τάδ' ᾔνεσεν:</TextUnit>
    <TextUnit id="435" loc="432">ἀλλ' ἀσθενὴς γὰρ κἀποκερδαίνων ποτοῦ</TextUnit>
    <TextUnit id="436" loc="433">ὥσπερ πρὸς ἰξῷ τῇ κύλικι λελημμένος</TextUnit>
    <TextUnit id="437" loc="434">πτέρυγας ἀλύει: σὺ δέ （νεανίας γὰρ εἶ）</TextUnit>
    <TextUnit id="438" loc="435">σώθητι μετ' ἐμοῦ καὶ τὸν ἀρχαῖον φίλον</TextUnit>
    <TextUnit id="439" loc="436">Διόνυσον ἀνάλαβ', οὐ Κύκλωπι προσφερῆ.</TextUnit>
    <TextUnit id="440" loc="437">ὦ φίλτατ', εἰ γὰρ τήνδ' ἴδοιμεν ἡμέραν</TextUnit>
    <TextUnit id="441" loc="438">Κύκλωπος ἐκφυγόντες ἀνόσιον κάρα.</TextUnit>
    <TextUnit id="442" loc="439">ὡς διὰ μακροῦ γε †τὸν σίφωνα τὸν φίλον</TextUnit>
    <TextUnit id="443" loc="440">χηρεύομεν τόνδ' οὐκ ἔχομεν καταφαγεῖν.†</TextUnit>
    <TextUnit id="444" loc="441">ἄκουε δή νυν ἣν ἔχω τιμωρίαν</TextUnit>
    <TextUnit id="445" loc="442">θηρὸς πανούργου σῆς τε δουλείας φυγήν.</TextUnit>
    <TextUnit id="446" loc="443">λέγ', ὡς ̓Ασιάδος οὐκ ἂν ἥδιον ψόφον</TextUnit>
    <TextUnit id="447" loc="444">κιθάρας κλύοιμεν ἢ Κύκλωπ' ὀλωλότα.</TextUnit>
    <TextUnit id="448" loc="445">ἐπὶ κῶμον ἕρπειν πρὸς κασιγνήτους θέλει</TextUnit>
    <TextUnit id="449" loc="446">Κύκλωπας ἡσθεὶς τῷδε Βακχίου ποτῷ.</TextUnit>
    <TextUnit id="450" loc="447">ξυνῆκ': ἔρημον ξυλλαβὼν δρυμοῖσί νιν</TextUnit>
    <TextUnit id="451" loc="448">σφάξαι μενοινᾷς ἢ πετρῶν ὦσαι κάτα.</TextUnit>
    <TextUnit id="452" loc="449">οὐδὲν τοιοῦτον: δόλιος ἡ προθυμία.</TextUnit>
    <TextUnit id="453" loc="450">πῶς δαί; σοφόν τοί ς' ὄντ' ἀκούομεν πάλαι.</TextUnit>
    <TextUnit id="454" loc="451">κώμου μὲν αὐτὸν τοῦδ' ἀπαλλάξαι, λέγων</TextUnit>
    <TextUnit id="455" loc="452">ὡς οὐ Κύκλωψι πῶμα χρὴ δοῦναι τόδε,</TextUnit>
    <TextUnit id="456" loc="453">μόνον δ' ἔχοντα βίοτον ἡδέως ἄγειν.</TextUnit>
    <TextUnit id="457" loc="454">ὅταν δ' ὑπνώσσῃ Βακχίου νικώμενος,</TextUnit>
    <TextUnit id="458" loc="455">ἀκρεμὼν ἐλαίας ἔστιν ἐν δόμοισί τις,</TextUnit>
    <TextUnit id="459" loc="456">ὃν φασγάνῳ τῷδ' ἐξαποξύνας ἄκρον</TextUnit>
    <TextUnit id="460" loc="457">ἐς πῦρ καθήσω: κᾆθ' ὅταν κεκαυμένον</TextUnit>
    <TextUnit id="461" loc="458">ἴδω νιν, ἄρας θερμὸν ἐς μέσην βαλῶ</TextUnit>
    <TextUnit id="462" loc="459">Κύκλωπος ὄψιν ὄμμα τ' ἐκτήξω πυρί.</TextUnit>
    <TextUnit id="463" loc="460">ναυπηγίαν δ' ὡσεί τις ἁρμόζων ἀνὴρ</TextUnit>
    <TextUnit id="464" loc="461">διπλοῖν χαλινοῖν τρύπανον κωπηλατεῖ,</TextUnit>
    <TextUnit id="465" loc="462">οὕτω κυκλώσω δαλὸν ἐν φαεσφόρῳ</TextUnit>
    <TextUnit id="466" loc="463">Κύκλωπος ὄψει καὶ συναυανῶ κόρας.</TextUnit>
    <TextUnit id="467" loc="464">ἰοὺ ἰού:</TextUnit>
    <TextUnit id="468" loc="465">γέγηθα μαινόμεσθα τοῖς εὑρήμασιν.</TextUnit>
    <TextUnit id="469" loc="466">κἄπειτα καὶ σὲ καὶ φίλους γέροντά τε</TextUnit>
    <TextUnit id="470" loc="467">νεὼς μελαίνης κοῖλον ἐμβήσας σκάφος</TextUnit>
    <TextUnit id="471" loc="468">διπλαῖσι κώπαις τῆσδ' ἀποστελῶ χθονός.</TextUnit>
    <TextUnit id="472" loc="469">ἔστ' οὖν ὅπως ἂν ὡσπερεὶ σπονδῆς θεοῦ</TextUnit>
    <TextUnit id="473" loc="470">κἀγὼ λαβοίμην τοῦ τυφλοῦντος ὄμματα</TextUnit>
    <TextUnit id="474" loc="471">δαλοῦ; φόνου γὰρ τοῦδε κοινωνεῖν θέλω.</TextUnit>
    <TextUnit id="475" loc="472">δεῖ γοῦν: μέγας γὰρ δαλός, οὗ ξυλληπτέον.</TextUnit>
    <TextUnit id="476" loc="473">ὡς κἂν ἁμαξῶν ἑκατὸν ἀραίμην βάρος,</TextUnit>
    <TextUnit id="477" loc="474">εἰ τοῦ Κύκλωπος τοῦ κακῶς ὀλουμένου</TextUnit>
    <TextUnit id="478" loc="475">ὀφθαλμὸν ὥσπερ σφηκιὰν ἐκθύψομεν.</TextUnit>
    <TextUnit id="479" loc="476">σιγᾶτέ νυν: δόλον γὰρ ἐξεπίστασαι:</TextUnit>
    <TextUnit id="480" loc="477">χὤταν κελεύω, τοῖσιν ἀρχιτέκτοσιν</TextUnit>
    <TextUnit id="481" loc="478">πείθεσθ'. ἐγὼ γὰρ ἄνδρας ἀπολιπὼν φίλους</TextUnit>
    <TextUnit id="482" loc="479">τοὺς ἔνδον ὄντας οὐ μόνος σωθήσομαι.</TextUnit>
    <TextUnit id="483" loc="480">[καίτοι φύγοιμ' ἂν κἀκβέβηκ' ἄντρου μυχῶν:</TextUnit>
    <TextUnit id="484" loc="481">ἀλλ' οὐ δίκαιον ἀπολιπόντ' ἐμοὺς φίλους</TextUnit>
    <TextUnit id="485" loc="482">ξὺν οἷσπερ ἦλθον δεῦρο σωθῆναι μόνον.]</TextUnit>
    <TextUnit id="486" loc="483">ἄγε, τίς πρῶτος, τίς δ' ἐπὶ πρώτῳ</TextUnit>
    <TextUnit id="487" loc="484">ταχθεὶς δαλοῦ κώπην ὀχμάσαι</TextUnit>
    <TextUnit id="488" loc="485">Κύκλωπος ἔσω βλεφάρων ὤσας</TextUnit>
    <TextUnit id="489" loc="486">λαμπρὰν ὄψιν διακναίσει; （ᾠδὴ ἔνδοθεν）</TextUnit>
    <TextUnit id="490" loc="487">σίγα σίγα. καὶ δὴ μεθύων</TextUnit>
    <TextUnit id="491" loc="488">ἄχαριν κέλαδον μουσιζόμενος</TextUnit>
    <TextUnit id="492" loc="490">σκαιὸς ἀπῳδὸς καὶ κλαυσόμενος</TextUnit>
    <TextUnit id="493" loc="491">χωρεῖ πετρίνων ἔξω μελάθρων.</TextUnit>
    <TextUnit id="494" loc="492">φέρε νιν κώμοις παιδεύσωμεν</TextUnit>
    <TextUnit id="495" loc="493">τὸν ἀπαίδευτον:</TextUnit>
    <TextUnit id="496" loc="494">πάντως μέλλει τυφλὸς εἶναι.</TextUnit>
    <TextUnit id="497" loc="495">μάκαρ ὅστις εὐιάζει</TextUnit>
    <TextUnit id="498" loc="496">βοτρύων φίλαισι πηγαῖς</TextUnit>
    <TextUnit id="499" loc="497">ἐπὶ κῶμον ἐκπετασθεὶς</TextUnit>
    <TextUnit id="500" loc="498">φίλον ἄνδρ' ὑπαγκαλίζων</TextUnit>
    <TextUnit id="501" loc="499">ἐπὶ δεμνίοισί τ' ἄνθος</TextUnit>
    <TextUnit id="502" loc="500">χλιδανᾶς ἔχων ἑταίρας,</TextUnit>
    <TextUnit id="503" loc="501">μυρόχριστον λιπαρὸς βό-</TextUnit>
    <TextUnit id="504" loc="502">στρυχον, αὐδᾷ δέ: Θύραν τίς οἴξει μοι;</TextUnit>
    <TextUnit id="505" loc="503">παπαπαῖ: πλέως μὲν οἴνου,</TextUnit>
    <TextUnit id="506" loc="504">γάνυμαι &amp;λτ;δὲ&amp;γτ; δαιτὸς ἥβᾳ,</TextUnit>
    <TextUnit id="507" loc="505">σκάφος ὁλκὰς ὣς γεμισθεὶς</TextUnit>
    <TextUnit id="508" loc="506">ποτὶ σέλμα γαστρὸς ἄκρας.</TextUnit>
    <TextUnit id="509" loc="507">ὑπάγει μ' ὁ φόρτος εὔφρων</TextUnit>
    <TextUnit id="510" loc="508">ἐπὶ κῶμον ἦρος ὥραις</TextUnit>
    <TextUnit id="511" loc="509">ἐπὶ Κύκλωπας ἀδελφούς.</TextUnit>
    <TextUnit id="512" loc="510">φέρε μοι, ξεῖνε, φέρ', ἀσκὸν ἔνδος μοι.</TextUnit>
    <TextUnit id="513" loc="511">καλὸν ὄμμασιν δεδορκὼς</TextUnit>
    <TextUnit id="514" loc="512">καλὸς ἐκπερᾷ μελάθρων</TextUnit>
    <TextUnit id="515" loc="513">&amp;λτ;κελαδῶν:&amp;γτ; Φιλεῖ τις ἡμᾶς.</TextUnit>
    <TextUnit id="516" loc="514">λύχνα δ' ἀμμένειν ἔασον:</TextUnit>
    <TextUnit id="517" loc="515">†χρόα χὡς† τέρεινα νύμφα</TextUnit>
    <TextUnit id="518" loc="516">δροσερῶν ἔσωθεν ἄντρων.</TextUnit>
    <TextUnit id="519" loc="517">στεφάνων δ' οὐ μία χροιὰ</TextUnit>
    <TextUnit id="520" loc="518">περὶ σὸν κρᾶτα τάχ' ἐξομιλήσει.</TextUnit>
    <TextUnit id="521" loc="519">Κύκλωψ, ἄκουσον: ὡς ἐγὼ τοῦ Βακχίου</TextUnit>
    <TextUnit id="522" loc="520">τούτου τρίβων εἴμ', ὃν πιεῖν ἔδωκά σοι.</TextUnit>
    <TextUnit id="523" loc="521">ὁ Βάκχιος δὲ τίς; θεὸς νομίζεται;</TextUnit>
    <TextUnit id="524" loc="522">μέγιστος ἀνθρώποισιν ἐς τέρψιν βίου.</TextUnit>
    <TextUnit id="525" loc="523">ἐρυγγάνω γοῦν αὐτὸν ἡδέως ἐγώ.</TextUnit>
    <TextUnit id="526" loc="524">τοιόσδ' ὁ δαίμων: οὐδένα βλάπτει βροτῶν.</TextUnit>
    <TextUnit id="527" loc="525">θεὸς δ' ἐν ἀσκῷ πῶς γέγηθ' οἴκους ἔχων;</TextUnit>
    <TextUnit id="528" loc="526">ὅπου τιθῇ τις, ἐνθάδ' ἐστὶν εὐπετής.</TextUnit>
    <TextUnit id="529" loc="527">οὐ τοὺς θεοὺς χρῆν σῶμ' ἔχειν ἐν δέρμασιν.</TextUnit>
    <TextUnit id="530" loc="528">τί δ', εἴ σε τέρπει γ'; ἢ τὸ δέρμα σοι πικρόν;</TextUnit>
    <TextUnit id="531" loc="529">μισῶ τὸν ἀσκόν: τὸ δὲ ποτὸν φιλῶ τόδε.</TextUnit>
    <TextUnit id="532" loc="530">μένων νυν αὐτοῦ πῖνε κεὐθύμει, Κύκλωψ.</TextUnit>
    <TextUnit id="533" loc="531">οὐ χρή μ' ἀδελφοῖς τοῦδε προσδοῦναι ποτοῦ;</TextUnit>
    <TextUnit id="534" loc="532">ἔχων γὰρ αὐτὸς τιμιώτερος φανῇ.</TextUnit>
    <TextUnit id="535" loc="533">διδοὺς δὲ τοῖς φίλοισι χρησιμώτερος.</TextUnit>
    <TextUnit id="536" loc="534">πυγμὰς ὁ κῶμος λοίδορόν τ' ἔριν φιλεῖ.</TextUnit>
    <TextUnit id="537" loc="535">μεθύω μέν, ἔμπας δ' οὔτις ἂν ψαύσειέ μου.</TextUnit>
    <TextUnit id="538" loc="536">ὦ τᾶν, πεπωκότ' ἐν δόμοισι χρὴ μένειν.</TextUnit>
    <TextUnit id="539" loc="537">ἠλίθιος ὅστις μὴ πιὼν κῶμον φιλεῖ.</TextUnit>
    <TextUnit id="540" loc="538">ὃς δ' ἂν μεθυσθείς γ' ἐν δόμοις μείνῃ σοφός.</TextUnit>
    <TextUnit id="541" loc="539">τί δρῶμεν, ὦ Σιληνέ; σοὶ μένειν δοκεῖ;</TextUnit>
    <TextUnit id="542" loc="540">δοκεῖ: τί γὰρ δεῖ συμποτῶν ἄλλων, Κύκλωψ;</TextUnit>
    <TextUnit id="543" loc="541">καὶ μὴν λαχνῶδές γ' οὖδας ἀνθηρᾶς χλόης.</TextUnit>
    <TextUnit id="544" loc="542">καὶ πρός γε θάλπος ἡλίου πίνειν καλόν.</TextUnit>
    <TextUnit id="545" loc="543">κλίθητί νύν μοι πλευρὰ θεὶς ἐπὶ χθονός.</TextUnit>
    <TextUnit id="546" loc="544">ἰδού.</TextUnit>
    <TextUnit id="547" loc="545">τί δῆτα τὸν κρατῆρ' ὄπισθ' ἐμοῦ τίθης;</TextUnit>
    <TextUnit id="548" loc="546">ὡς μὴ παριών τις καταβάλῃ.</TextUnit>
    <TextUnit id="549" loc="547">πίνειν μὲν οὖν</TextUnit>
    <TextUnit id="550" loc="548">κλέπτων σὺ βούλῃ: κάτθες αὐτὸν ἐς μέσον.</TextUnit>
    <TextUnit id="551" loc="549">σὺ δ', ὦ ξέν', εἰπὲ τοὔνομ' ὅ τι σε χρὴ καλεῖν.</TextUnit>
    <TextUnit id="552" loc="550">Οὖτιν: χάριν δὲ τίνα λαβών ς' ἐπαινέσω;</TextUnit>
    <TextUnit id="553" loc="550">πάντων ς' ἑταίρων ὕστερον θοινάσομαι.</TextUnit>
    <TextUnit id="554" loc="551">καλόν γε τὸ γέρας τῷ ξένῳ δίδως, Κύκλωψ.</TextUnit>
    <TextUnit id="555" loc="552">οὗτος, τί δρᾷς; τὸν οἶνον ἐκπίνεις λάθρᾳ;</TextUnit>
    <TextUnit id="556" loc="553">οὔκ, ἀλλ' ἔμ' οὗτος ἔκυσεν ὅτι καλὸν βλέπω.</TextUnit>
    <TextUnit id="557" loc="554">κλαύσῃ, φιλῶν τὸν οἶνον οὐ φιλοῦντα σέ.</TextUnit>
    <TextUnit id="558" loc="555">οὐ μὰ Δί', ἐπεί μού φης' ἐρᾶν ὄντος καλοῦ.</TextUnit>
    <TextUnit id="559" loc="556">ἔγχει, πλέων δὲ τὸν σκύφον δίδου μόνον.</TextUnit>
    <TextUnit id="560" loc="557">πῶς οὖν κέκραται; φέρε διασκεψώμεθα.</TextUnit>
    <TextUnit id="561" loc="558">ἀπολεῖς: δὸς οὕτως.</TextUnit>
    <TextUnit id="562" loc="559">οὐ μὰ Δί', οὐ πρὶν ἄν γέ σε</TextUnit>
    <TextUnit id="563" loc="560">στέφανον ἴδω λαβόντα γεύσωμαί τέ τι.</TextUnit>
    <TextUnit id="564" loc="560">οἱνοχόος ἄδικος.</TextUnit>
    <TextUnit id="565" loc="561">&amp;λτ;ναὶ&amp;γτ; μὰ Δί', ἀλλ' οἷνος γλυκύς.</TextUnit>
    <TextUnit id="566" loc="562">ἀπομακτέον δέ σοὐστὶν ὡς λήψῃ πιεῖν.</TextUnit>
    <TextUnit id="567" loc="563">ἰδού, καθαρὸν τὸ χεῖλος αἱ τρίχες τέ μου.</TextUnit>
    <TextUnit id="568" loc="564">θές νυν τὸν ἀγκῶν' εὐρύθμως κᾆτ' ἔκπιε,</TextUnit>
    <TextUnit id="569" loc="565">ὥσπερ μ' ὁρᾷς πίνονταῲχὤσπερ οὐκέτι.</TextUnit>
    <TextUnit id="570" loc="565">ἆ ἆ, τί δράσεις;</TextUnit>
    <TextUnit id="571" loc="566">ἡδέως ἠμύστισα.</TextUnit>
    <TextUnit id="572" loc="567">λάβ', ὦ ξέν', αὐτὸς οἰνοχόος τέ μοι γενοῦ.</TextUnit>
    <TextUnit id="573" loc="568">γιγνώσκεται γοῦν ἅμπελος τἠμῇ χερί.</TextUnit>
    <TextUnit id="574" loc="569">φέρ' ἔγχεόν νυν.</TextUnit>
    <TextUnit id="575" loc="570">ἐγχέω, σίγα μόνον.</TextUnit>
    <TextUnit id="576" loc="571">χαλεπὸν τόδ' εἶπας, ὅστις ἂν πίνῃ πολύν.</TextUnit>
    <TextUnit id="577" loc="570">ἰδού: λαβὼν ἔκπιθι καὶ μηδὲν λίπῃς:</TextUnit>
    <TextUnit id="578" loc="571">συνεκθανεῖν δὲ σπῶντα χρὴ τῷ πώματι.</TextUnit>
    <TextUnit id="579" loc="572">παπαῖ, σοφόν γε τὸ ξύλον τῆς ἀμπέλου.</TextUnit>
    <TextUnit id="580" loc="573">κἂν μὲν σπάσῃς γε δαιτὶ πρὸς πολλῇ πολύν,</TextUnit>
    <TextUnit id="581" loc="574">τέγξας ἄδιψον νηδύν, εἰς ὕπνον βαλεῖ,</TextUnit>
    <TextUnit id="582" loc="575">ἢν δ' ἐλλίπῃς τι, ξηρανεῖ ς' ὁ Βάκχιος.</TextUnit>
    <TextUnit id="583" loc="576">ἰοὺ ἰού:</TextUnit>
    <TextUnit id="584" loc="577">ὡς ἐξένευσα μόγις: ἄκρατος ἡ χάρις.</TextUnit>
    <TextUnit id="585" loc="578">ὁ δ' οὐρανός μοι συμμεμιγμένος δοκεῖ</TextUnit>
    <TextUnit id="586" loc="579">τῇ γῇ φέρεσθαι, τοῦ Διός τε τὸν θρόνον</TextUnit>
    <TextUnit id="587" loc="580">λεύσσω τὸ πᾶν τε δαιμόνων ἁγνὸν σέβας.</TextUnit>
    <TextUnit id="588" loc="581">οὐκ ἂν φιλήσαιμ'; αἱ Χάριτες πειρῶσί με.</TextUnit>
    <TextUnit id="589" loc="582">ἅλις: Γανυμήδη τόνδ' ἔχων ἀναπαύσομαι</TextUnit>
    <TextUnit id="590" loc="583">κάλλιον ἢ τὰς Χάριτας. ἥδομαι δέ πως</TextUnit>
    <TextUnit id="591" loc="584">τοῖς παιδικοῖσι μᾶλλον ἢ τοῖς θήλεσιν.</TextUnit>
    <TextUnit id="592" loc="585">ἐγὼ γὰρ ὁ Διός εἰμι Γανυμήδης, Κύκλωψ;</TextUnit>
    <TextUnit id="593" loc="586">ναὶ μὰ Δί', ὃν ἁρπάζω γ' ἐγὼ 'κ τῆς Δαρδάνου.</TextUnit>
    <TextUnit id="594" loc="587">ἀπόλωλα, παῖδες: σχέτλια πείσομαι κακά.</TextUnit>
    <TextUnit id="595" loc="588">μέμφῃ τὸν ἐραστὴν κἀντρυφᾷς πεπωκότι;</TextUnit>
    <TextUnit id="596" loc="589">οἴμοι: πικρότατον οἶνον ὄψομαι τάχα.</TextUnit>
    <TextUnit id="597" loc="590">ἄγε δή, Διονύσου παῖδες, εὐγενῆ τέκνα,</TextUnit>
    <TextUnit id="598" loc="591">ἔνδον μὲν ἁνήρ: τῷ δ' ὕπνῳ παρειμένος</TextUnit>
    <TextUnit id="599" loc="592">τάχ' ἐξ ἀναιδοῦς φάρυγος ὠθήσει κρέα.</TextUnit>
    <TextUnit id="600" loc="593">δαλὸς δ' ἔσωθεν αὐλίων πνέων καπνὸν</TextUnit>
    <TextUnit id="601" loc="594">παρευτρέπισται, κοὐδὲν ἄλλο πλὴν πυροῦν</TextUnit>
    <TextUnit id="602" loc="595">Κύκλωπος ὄψιν: ἀλλ' ὅπως ἀνὴρ ἔσῃ.</TextUnit>
    <TextUnit id="603" loc="596">πέτρας τὸ λῆμα κἀδάμαντος ἕξομεν.</TextUnit>
    <TextUnit id="604" loc="597">χώρει δ' ἐς οἴκους πρίν τι τὸν πατέρα παθεῖν</TextUnit>
    <TextUnit id="605" loc="598">ἀπάλαμνον: ὥς σοι τἀνθάδ' ἐστὶν εὐτρεπῆ.</TextUnit>
    <TextUnit id="606" loc="599">̔́Ηφαιστ', ἄναξ Αἰτναῖε, γείτονος κακοῦ</TextUnit>
    <TextUnit id="607" loc="600">λαμπρὸν πυρώσας ὄμμ' ἀπαλλάχθηθ' ἅπαξ,</TextUnit>
    <TextUnit id="608" loc="601">σύ τ', ὦ μελαίνης Νυκτὸς ἐκπαίδευμ', ̔́Υπνε,</TextUnit>
    <TextUnit id="609" loc="602">ἄκρατος ἐλθὲ θηρὶ τῷ θεοστυγεῖ,</TextUnit>
    <TextUnit id="610" loc="603">καὶ μὴ 'πὶ καλλίστοισι Τρωϊκοῖς πόνοις</TextUnit>
    <TextUnit id="611" loc="604">αὐτόν τε ναύτας τ' ἀπολέσητ' ̓Οδυσσέα</TextUnit>
    <TextUnit id="612" loc="605">ὑπ' ἀνδρὸς ᾧ θεῶν οὐδὲν ἢ βροτῶν μέλει.</TextUnit>
    <TextUnit id="613" loc="606">ἢ τὴν τύχην μὲν δαίμον' ἡγεῖσθαι χρεών,</TextUnit>
    <TextUnit id="614" loc="607">τὰ δαιμόνων δὲ τῆς τύχης ἐλάσσονα.</TextUnit>
    <TextUnit id="615" loc="608">λήψεται τὸν τράχηλον</TextUnit>
    <TextUnit id="616" loc="609">ἐντόνως ὁ καρκίνος</TextUnit>
    <TextUnit id="617" loc="610">τοῦ ξενοδαιτυμόνος: πυρὶ γὰρ τάχα</TextUnit>
    <TextUnit id="618" loc="611">φωσφόρους ὀλεῖ κόρας.</TextUnit>
    <TextUnit id="619" loc="612">ἤδη δαλὸς ἠνθρακωμένος</TextUnit>
    <TextUnit id="620" loc="615">κρύπτεται ἐς σποδιάν, δρυὸς ἄσπετον</TextUnit>
    <TextUnit id="621" loc="616">ἔρνος. ἀλλ' ἴτω Μάρων,</TextUnit>
    <TextUnit id="622" loc="617">πρασσέτω,</TextUnit>
    <TextUnit id="623" loc="618">μαινομένου 'ξελέτω βλέφαρον</TextUnit>
    <TextUnit id="624" loc="619">Κύκλωπος, ὡς πίῃ κακῶς.</TextUnit>
    <TextUnit id="625" loc="620">κἆτ' ἐγὼ</TextUnit>
    <TextUnit id="626" loc="620">τὸν φιλοκισσοφόρον Βρόμιον</TextUnit>
    <TextUnit id="627" loc="621">ποθεινὸν εἰσιδεῖν θέλω,</TextUnit>
    <TextUnit id="628" loc="622">Κύκλωπος λιπὼν ἐρημίαν:</TextUnit>
    <TextUnit id="629" loc="623">ἆρ' ἐς τοσόνδ' ἀφίξομαι;</TextUnit>
    <TextUnit id="630" loc="625">σιγᾶτε πρὸς θεῶν, θῆρες, ἡσυχάζετε,</TextUnit>
    <TextUnit id="631" loc="626">συνθέντες ἄρθρα στόματος: οὐδὲ πνεῖν ἐῶ,</TextUnit>
    <TextUnit id="632" loc="627">οὐ σκαρδαμύσσειν οὐδὲ χρέμπτεσθαί τινα,</TextUnit>
    <TextUnit id="633" loc="628">ὡς μὴ 'ξεγερθῇ τὸ κακόν, ἔστ' ἂν ὄμματος</TextUnit>
    <TextUnit id="634" loc="629">ὄψις Κύκλωπος ἐξαμιλληθῇ πυρί.</TextUnit>
    <TextUnit id="635" loc="630">σιγῶμεν ἐγκάψαντες αἰθέρα γνάθοις.</TextUnit>
    <TextUnit id="636" loc="630">ἄγε νυν ὅπως ἅψεσθε τοῦ δαλοῦ χεροῖν</TextUnit>
    <TextUnit id="637" loc="631">ἔσω μολόντες: διάπυρος δ' ἐστὶν καλῶς.</TextUnit>
    <TextUnit id="638" loc="632">οὔκουν σὺ τάξεις οὕστινας πρώτους χρεὼν</TextUnit>
    <TextUnit id="639" loc="633">καυτὸν μοχλὸν λαβόντας ἐκκάειν τὸ φῶς</TextUnit>
    <TextUnit id="640" loc="634">Κύκλωπος, ὡς ἂν τῆς τύχης κοινώμεθα;</TextUnit>
    <TextUnit id="641" loc="635">ἡμεῖς μέν ἐσμεν μακροτέρω πρὸ τῶν θυρῶν</TextUnit>
    <TextUnit id="642" loc="636">ἑστῶτες ὠθεῖν ἐς τὸν ὀφθαλμὸν τὸ πῦρ.</TextUnit>
    <TextUnit id="643" loc="637">ἡμεῖς δὲ χωλοί γ' ἀρτίως γεγενήμεθα.</TextUnit>
    <TextUnit id="644" loc="638">ταὐτὸν πεπόνθατ' ἆρ' ἐμοί: τοὺς γὰρ πόδας</TextUnit>
    <TextUnit id="645" loc="639">ἑστῶτες ἐσπάσθημεν οὐκ οἶδ' ἐξ ὅτου.</TextUnit>
    <TextUnit id="646" loc="640">ἑστῶτες ἐσπάσθητε;</TextUnit>
    <TextUnit id="647" loc="641">καὶ τά γ' ὄμματα</TextUnit>
    <TextUnit id="648" loc="642">μέστ' ἐστὶν ἡμῖν κόνεος ἢ τέφρας ποθέν.</TextUnit>
    <TextUnit id="649" loc="643">ἄνδρες πονηροὶ κοὐδὲν οἵδε σύμμαχοι.</TextUnit>
    <TextUnit id="650" loc="644">ὁτιὴ τὸ νῶτον τὴν ῥάχιν τ' οἰκτίρομεν</TextUnit>
    <TextUnit id="651" loc="645">καὶ τοὺς ὀδόντας ἐκβαλεῖν οὐ βούλομαι</TextUnit>
    <TextUnit id="652" loc="645">τυπτόμενος, αὕτη γίγνεται πονηρία;</TextUnit>
    <TextUnit id="653" loc="646">ἀλλ' οἶδ' ἐπῳδὴν ̓Ορφέως ἀγαθὴν πάνυ,</TextUnit>
    <TextUnit id="654" loc="647">ὥστ' αὐτόματον τὸν δαλὸν ἐς τὸ κρανίον</TextUnit>
    <TextUnit id="655" loc="648">στείχονθ' ὑφάπτειν τὸν μονῶπα παῖδα γῆς.</TextUnit>
    <TextUnit id="656" loc="649">πάλαι μὲν ᾔδη ς' ὄντα τοιοῦτον φύσει,</TextUnit>
    <TextUnit id="657" loc="650">νῦν δ' οἶδ' ἄμεινον. τοῖσι δ' οἰκείοις φίλοις</TextUnit>
    <TextUnit id="658" loc="651">χρῆσθαί μ' ἀνάγκη. χειρὶ δ' εἰ μηδὲν σθένεις,</TextUnit>
    <TextUnit id="659" loc="652">ἀλλ' οὖν ἐπεγκέλευέ γ', ὡς εὐψυχίαν</TextUnit>
    <TextUnit id="660" loc="653">φίλων κελευσμοῖς τοῖσι σοῖς κτησώμεθα.</TextUnit>
    <TextUnit id="661" loc="654">δράσω τάδ'. ἐν τῷ Καρὶ κινδυνεύσομεν.</TextUnit>
    <TextUnit id="662" loc="655">κελευσμάτων δ' ἕκατι τυφέσθω Κύκλωψ.</TextUnit>
    <TextUnit id="663" loc="656">ἰὼ ἰώ:</TextUnit>
    <TextUnit id="664" loc="657">ὠθεῖτε γενναιότατα,</TextUnit>
    <TextUnit id="665" loc="658">σπεύδετ', ἐκκαίετ' ὀφρὺν</TextUnit>
    <TextUnit id="666" loc="659">θηρὸς τοῦ ξενοδαίτα.</TextUnit>
    <TextUnit id="667" loc="660">τυφέτ' ὦ, καιέτ' ὦ</TextUnit>
    <TextUnit id="668" loc="660">τὸν Αἴτνας μηλονόμον.</TextUnit>
    <TextUnit id="669" loc="661">τόρνευ' ἕλκε, μὴ 'ξοδυνη-</TextUnit>
    <TextUnit id="670" loc="662">θεὶς δράσῃ τι μάταιον.</TextUnit>
    <TextUnit id="671" loc="663">ὤμοι, κατηνθρακώμεθ' ὀφθαλμοῦ σέλας.</TextUnit>
    <TextUnit id="672" loc="664">καλός γ' ὁ παιάν: μέλπε μοι τόνδ' αὖ, Κύκλωψ.</TextUnit>
    <TextUnit id="673" loc="665">ὤμοι μάλ', ὡς ὑβρίσμεθ', ὡς ὀλώλαμεν.</TextUnit>
    <TextUnit id="674" loc="666">ἀλλ' οὔτι μὴ φύγητε τῆσδ' ἔξω πέτρας</TextUnit>
    <TextUnit id="675" loc="667">χαίροντες, οὐδὲν ὄντες: ἐν πύλαισι γὰρ</TextUnit>
    <TextUnit id="676" loc="668">σταθεὶς φάραγγος τῆσδ' ἐναρμόσω χέρας.</TextUnit>
    <TextUnit id="677" loc="669">τί χρῆμ' ἀυτεῖς, ὦ Κύκλωψ;</TextUnit>
    <TextUnit id="678" loc="670">ἀπωλόμην.</TextUnit>
    <TextUnit id="679" loc="670">αἰσχρός γε φαίνῃ.</TextUnit>
    <TextUnit id="680" loc="671">κἀπὶ τοῖσδέ γ' ἄθλιος.</TextUnit>
    <TextUnit id="681" loc="672">μεθύων κατέπεσες ἐς μέσους τοὺς ἄνθρακας;</TextUnit>
    <TextUnit id="682" loc="673">Οὖτίς μ' ἀπώλες'.</TextUnit>
    <TextUnit id="683" loc="674">οὐκ ἄρ' οὐδείς &amp;λτ;ς'&amp;γτ; ἠδίκει.</TextUnit>
    <TextUnit id="684" loc="675">Οὖτίς με τυφλοῖ βλέφαρον.</TextUnit>
    <TextUnit id="685" loc="676">οὐκ ἄρ' εἶ τυφλός.</TextUnit>
    <TextUnit id="686" loc="677">†ὡς δὴ σύ†.</TextUnit>
    <TextUnit id="687" loc="678">καὶ πῶς ς' οὔτις ἂν θείη τυφλόν;</TextUnit>
    <TextUnit id="688" loc="675">σκώπτεις. ὁ δ' Οὖτις ποῦ 'στιν;</TextUnit>
    <TextUnit id="689" loc="676">οὐδαμοῦ, Κύκλωψ.</TextUnit>
    <TextUnit id="690" loc="677">ὁ ξένος ἵν' ὀρθῶς ἐκμάθῃς μ' ἀπώλεσεν,</TextUnit>
    <TextUnit id="691" loc="678">ὁ μιαρός, ὅς μοι δοὺς τὸ πῶμα κατέκλυσεν.</TextUnit>
    <TextUnit id="692" loc="679">δεινὸς γὰρ οἷνος καὶ παλαίεσθαι βαρύς.</TextUnit>
    <TextUnit id="693" loc="680">πρὸς θεῶν, πεφεύγας' ἢ μένους' ἔσω δόμων;</TextUnit>
    <TextUnit id="694" loc="680">οὗτοι σιωπῇ τὴν πέτραν ἐπήλυγα</TextUnit>
    <TextUnit id="695" loc="681">λαβόντες ἑστήκασι.</TextUnit>
    <TextUnit id="696" loc="682">ποτέρας τῆς χερός;</TextUnit>
    <TextUnit id="697" loc="683">ἐν δεξιᾷ σου.</TextUnit>
    <TextUnit id="698" loc="684">ποῦ;</TextUnit>
    <TextUnit id="699" loc="685">πρὸς αὐτῇ τῇ πέτρᾳ.</TextUnit>
    <TextUnit id="700" loc="686">ἔχεις;</TextUnit>
    <TextUnit id="701" loc="687">κακόν γε πρὸς κακῷ: τὸ κρανίον</TextUnit>
    <TextUnit id="702" loc="688">παίσας κατέαγα.</TextUnit>
    <TextUnit id="703" loc="689">καί σε διαφεύγουσί γε.</TextUnit>
    <TextUnit id="704" loc="685">οὐ τῇδέ πῃ, τῇδ' εἶπας;</TextUnit>
    <TextUnit id="705" loc="686">οὔ: ταύτῃ λέγω.</TextUnit>
    <TextUnit id="706" loc="687">πῇ γάρ;</TextUnit>
    <TextUnit id="707" loc="688">περιάγου κεῖσε, πρὸς τἀριστερά.</TextUnit>
    <TextUnit id="708" loc="689">οἴμοι γελῶμαι: κερτομεῖτέ μ' ἐν κακοῖς.</TextUnit>
    <TextUnit id="709" loc="690">ἀλλ' οὐκέτ', ἀλλὰ πρόσθεν οὗτός ἐστι σοῦ.</TextUnit>
    <TextUnit id="710" loc="691">ὦ παγκάκιστε, ποῦ ποτ' εἶ;</TextUnit>
    <TextUnit id="711" loc="692">τηλοῦ σέθεν</TextUnit>
    <TextUnit id="712" loc="690">φυλακαῖσι φρουρῶ σῶμ' ̓Οδυσσέως τόδε.</TextUnit>
    <TextUnit id="713" loc="691">πῶς εἶπας; ὄνομα μεταβαλὼν καινὸν λέγεις.</TextUnit>
    <TextUnit id="714" loc="692">ὅπερ μ' ὁ φύσας ὠνόμαζ' †̓Οδυσσέα†,</TextUnit>
    <TextUnit id="715" loc="693">δώσειν δ' ἔμελλες ἀνοσίου δαιτὸς δίκας:</TextUnit>
    <TextUnit id="716" loc="694">κακῶς γὰρ ἂν Τροίαν γε διεπυρώσαμεν</TextUnit>
    <TextUnit id="717" loc="695">εἰ μή ς' ἑταίρων φόνον ἐτιμωρησάμην.</TextUnit>
    <TextUnit id="718" loc="696">αἰαῖ: παλαιὸς χρησμὸς ἐκπεραίνεται:</TextUnit>
    <TextUnit id="719" loc="697">τυφλὴν γὰρ ὄψιν ἐκ σέθεν σχήσειν μ' ἔφη</TextUnit>
    <TextUnit id="720" loc="698">Τροίας ἀφορμηθέντος. ἀλλὰ καὶ σέ τοι</TextUnit>
    <TextUnit id="721" loc="699">δίκας ὑφέξειν ἀντὶ τῶνδ' ἐθέσπισεν,</TextUnit>
    <TextUnit id="722" loc="700">πολὺν θαλάσσῃ χρόνον ἐναιωρούμενον.</TextUnit>
    <TextUnit id="723" loc="701">κλαίειν ς' ἄνωγα: καὶ δέδραχ' ὅπερ λέγεις.</TextUnit>
    <TextUnit id="724" loc="702">ἐγὼ δ' ἐπ' ἀκτὰς εἶμι καὶ νεὼς σκάφος</TextUnit>
    <TextUnit id="725" loc="703">ἥσω 'πὶ πόντον Σικελὸν ἔς τ' ἐμὴν πάτραν.</TextUnit>
    <TextUnit id="726" loc="704">οὐ δῆτ', ἐπεί σε τῆσδ' ἀπορρήξας πέτρας</TextUnit>
    <TextUnit id="727" loc="705">αὐτοῖσι συνναύταισι συντρίψω βαλών.</TextUnit>
    <TextUnit id="728" loc="706">ἄνω δ' ἐπ' ὄχθον εἶμι, καίπερ ὢν τυφλός,</TextUnit>
    <TextUnit id="729" loc="707">δι' ἀμφιτρῆτος τῆσδε προσβαίνων ποδί.</TextUnit>
    <TextUnit id="730" loc="708">ἡμεῖς δὲ συνναῦταί γε τοῦδ' ̓Οδυσσέως</TextUnit>
    <TextUnit id="731" loc="709">ὄντες τὸ λοιπὸν Βακχίῳ δουλεύσομεν.</TextUnit>
  </Text>
</TessDocument>
