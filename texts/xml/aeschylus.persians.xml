<?xml version="1.0" encoding="UTF-8"?>
<TessDocument id="aeschylus.persians">
  <Metadata>
    <Author>aeschylus</Author>
    <Display>Persians</Display>
    <Abbr>aesch. per.</Abbr>
    <Lang>grc</Lang>
    <Prose>0</Prose>
    <PrintSource>Herbert Weir Smyth, Ph.D., Aeschylus, with an English translation by Herbert Weir Smyth, Ph. D. in two volumes.. Cambridge: Cambridge, Mass., Harvard University Press; London, William Heinemann, Ltd., 1926.</PrintSource>
    <DigitalSourceDisplay>Perseus</DigitalSourceDisplay>
    <DigitalSourceURL>http://www.perseus.tufts.edu/hopper/text?doc=Perseus%3atext%3a1999.01.0005</DigitalSourceURL>
    <AddedBy>Anna Glenn</AddedBy>
    <URI>urn:cts:greekLit:tlg0085.tlg007.perseus-grc1</URI>
  </Metadata>
  <Text>
    <TextUnit id="0" loc="1">Τάδε μὲν Περσῶν τῶν οἰχομένων</TextUnit>
    <TextUnit id="1" loc="2">̔Ελλάδ' ἐς αἶαν πιστὰ καλεῖται,</TextUnit>
    <TextUnit id="2" loc="3">καὶ τῶν ἀφνεῶν καὶ πολυχρύσων</TextUnit>
    <TextUnit id="3" loc="4">ἑδράνων φύλακες, κατὰ πρεσβείαν</TextUnit>
    <TextUnit id="4" loc="5">οὓς αὐτὸς ἄναξ Ξέρξης βασιλεὺς</TextUnit>
    <TextUnit id="5" loc="6">Δαρειογενὴς</TextUnit>
    <TextUnit id="6" loc="7">εἵλετο χώρας ἐφορεύειν.</TextUnit>
    <TextUnit id="7" loc="8">ἀμφὶ δὲ νόστῳ τῷ βασιλείῳ</TextUnit>
    <TextUnit id="8" loc="9">καὶ πολυχρύσου στρατιᾶς ἤδη</TextUnit>
    <TextUnit id="9" loc="10">κακόμαντις ἄγαν ὀρσολοπεῖται</TextUnit>
    <TextUnit id="10" loc="11">θυμὸς ἔσωθεν.</TextUnit>
    <TextUnit id="11" loc="12">πᾶσα γὰρ ἰσχὺς ̓Ασιατογενὴς</TextUnit>
    <TextUnit id="12" loc="13">ᾤχωκε, νέον δ' ἄνδρα βαύ̈ζει,</TextUnit>
    <TextUnit id="13" loc="14">κοὔτε τις ἄγγελος οὔτε τις ἱππεὺς</TextUnit>
    <TextUnit id="14" loc="15">ἄστυ τὸ Περσῶν ἀφικνεῖται:</TextUnit>
    <TextUnit id="15" loc="16">οἵτε τὸ Σούσων ἠδ' ̓Αγβατάνων</TextUnit>
    <TextUnit id="16" loc="17">καὶ τὸ παλαιὸν Κίσσιον ἕρκος</TextUnit>
    <TextUnit id="17" loc="18">προλιπόντες ἔβαν, τοὶ μὲν ἐφ' ἵππων.</TextUnit>
    <TextUnit id="18" loc="19">τοὶ δ' ἐπὶ ναῶν, πεζοί τε βάδην</TextUnit>
    <TextUnit id="19" loc="20">πολέμου στῖφος παρέχοντες:</TextUnit>
    <TextUnit id="20" loc="21">οἷος ̓Αμίστρης ἠδ' ̓Αρταφρένης</TextUnit>
    <TextUnit id="21" loc="22">καὶ Μεγαβάτης ἠδ' ̓Αστάσπης,</TextUnit>
    <TextUnit id="22" loc="23">ταγοὶ Περσῶν,</TextUnit>
    <TextUnit id="23" loc="24">βασιλῆς βασιλέως ὕποχοι μεγάλου,</TextUnit>
    <TextUnit id="24" loc="25">σοῦνται, στρατιᾶς πολλῆς ἔφοροι,</TextUnit>
    <TextUnit id="25" loc="26">τοξοδάμαντές τ' ἠδ' ἱπποβάται,</TextUnit>
    <TextUnit id="26" loc="27">φοβεροὶ μὲν ἰδεῖν, δεινοὶ δὲ μάχην</TextUnit>
    <TextUnit id="27" loc="28">ψυχῆς εὐτλήμονι δόξῃ:</TextUnit>
    <TextUnit id="28" loc="29">̓Αρτεμβάρης θ' ἱππιοχάρμης</TextUnit>
    <TextUnit id="29" loc="30">καὶ Μασίστρης, ὅ τε τοξοδάμας</TextUnit>
    <TextUnit id="30" loc="31">ἐσθλὸς ̓Ιμαῖος, Φαρανδάκης θ',</TextUnit>
    <TextUnit id="31" loc="32">ἵππων τ' ἐλατὴρ Σοσθάνης.</TextUnit>
    <TextUnit id="32" loc="33">ἄλλους δ' ὁ μέγας καὶ πολυθρέμμων</TextUnit>
    <TextUnit id="33" loc="34">Νεῖλος ἔπεμψεν: Σουσισκάνης,</TextUnit>
    <TextUnit id="34" loc="35">Πηγασταγὼν Αἰγυπτογενής,</TextUnit>
    <TextUnit id="35" loc="36">ὅ τε τῆς ἱερᾶς Μέμφιδος ἄρχων</TextUnit>
    <TextUnit id="36" loc="37">μέγας ̓Αρσάμης, τάς τ' ὠγυγίους</TextUnit>
    <TextUnit id="37" loc="38">Θήβας ἐφέπων ̓Αριόμαρδος,</TextUnit>
    <TextUnit id="38" loc="39">καὶ ἑλειοβάται ναῶν ἐρέται</TextUnit>
    <TextUnit id="39" loc="40">δεινοὶ πλῆθός τ' ἀνάριθμοι.</TextUnit>
    <TextUnit id="40" loc="41">ἁβροδιαίτων δ' ἕπεται Λυδῶν</TextUnit>
    <TextUnit id="41" loc="42">ὄχλος, οἵ τ' ἐπίπαν ἠπειρογενὲς</TextUnit>
    <TextUnit id="42" loc="43">κατέχουσιν ἔθνος, τοὺς Μητρογαθὴς</TextUnit>
    <TextUnit id="43" loc="44">̓Αρκτεύς τ' ἀγαθός, βασιλῆς δίοποι,</TextUnit>
    <TextUnit id="44" loc="45">καὶ πολύχρυσοι Σάρδεις ἐπόχους</TextUnit>
    <TextUnit id="45" loc="46">πολλοῖς ἅρμασιν ἐξορμῶσιν,</TextUnit>
    <TextUnit id="46" loc="47">δίρρυμά τε καὶ τρίρρυμα τέλη,</TextUnit>
    <TextUnit id="47" loc="48">φοβερὰν ὄψιν προσιδέσθαι.</TextUnit>
    <TextUnit id="48" loc="49">στεῦται δ' ἱεροῦ Τμώλου πελάται</TextUnit>
    <TextUnit id="49" loc="50">ζυγὸν ἀμφιβαλεῖν δούλιον ̔Ελλάδι,</TextUnit>
    <TextUnit id="50" loc="51">Μάρδων, Θάρυβις, λόγχης ἄκμονες,</TextUnit>
    <TextUnit id="51" loc="52">καὶ ἀκοντισταὶ Μυσοί: Βαβυλὼν δ'</TextUnit>
    <TextUnit id="52" loc="53">ἡ πολύχρυσος πάμμικτον ὄχλον</TextUnit>
    <TextUnit id="53" loc="54">πέμπει σύρδην, ναῶν τ' ἐπόχους</TextUnit>
    <TextUnit id="54" loc="55">καὶ τοξουλκῷ λήματι πιστούς:</TextUnit>
    <TextUnit id="55" loc="56">τὸ μαχαιροφόρον τ' ἔθνος ἐκ πάσης</TextUnit>
    <TextUnit id="56" loc="57">̓Ασίας ἕπεται</TextUnit>
    <TextUnit id="57" loc="58">δειναῖς βασιλέως ὑπὸ πομπαῖς.</TextUnit>
    <TextUnit id="58" loc="59">τοιόνδ' ἄνθος Περσίδος αἴας</TextUnit>
    <TextUnit id="59" loc="60">οἴχεται ἀνδρῶν,</TextUnit>
    <TextUnit id="60" loc="61">οὓς πέρι πᾶσα χθὼν ̓Ασιῆτις</TextUnit>
    <TextUnit id="61" loc="62">θρέψασα πόθῳ στένεται μαλερῷ,</TextUnit>
    <TextUnit id="62" loc="63">τοκέες τ' ἄλοχοί θ' ἡμερολεγδὸν</TextUnit>
    <TextUnit id="63" loc="64">τείνοντα χρόνον τρομέονται.</TextUnit>
    <TextUnit id="64" loc="65">πεπέρακεν μὲν ὁ περσέπτολις ἤδη</TextUnit>
    <TextUnit id="65" loc="66">βασίλειος στρατὸς εἰς ἀν-</TextUnit>
    <TextUnit id="66" loc="67">τίπορον γείτονα χώραν,</TextUnit>
    <TextUnit id="67" loc="68">λινοδέσμῳ σχεδίᾳ πορθ-</TextUnit>
    <TextUnit id="68" loc="69">μὸν ἀμείψας</TextUnit>
    <TextUnit id="69" loc="70">̓Αθαμαντίδος ̔́Ελλας,</TextUnit>
    <TextUnit id="70" loc="71">πολύγομφον ὅδισμα</TextUnit>
    <TextUnit id="71" loc="72">ζυγὸν ἀμφιβαλὼν αὐχένι πόντου.</TextUnit>
    <TextUnit id="72" loc="73">πολυάνδρου δ' ̓Ασίας θούριος ἄρχων</TextUnit>
    <TextUnit id="73" loc="74">ἐπὶ πᾶσαν χθόνα ποιμα-</TextUnit>
    <TextUnit id="74" loc="75">νόριον θεῖον ἐλαύνει</TextUnit>
    <TextUnit id="75" loc="76">διχόθεν, πεζονόμον τ' ἔκ</TextUnit>
    <TextUnit id="76" loc="77">τε θαλάσσας,</TextUnit>
    <TextUnit id="77" loc="78">ἐχυροῖσι πεποιθὼς</TextUnit>
    <TextUnit id="78" loc="79">στυφελοῖς ἐφέταις, χρυ-</TextUnit>
    <TextUnit id="79" loc="80">σογόνου γενεᾶς ἰσόθεος φώς.</TextUnit>
    <TextUnit id="80" loc="81">κυάνεον δ' ὄμμασι λεύσσων</TextUnit>
    <TextUnit id="81" loc="82">φονίου δέργμα δράκοντος,</TextUnit>
    <TextUnit id="82" loc="83">πολύχειρ καὶ πολυναύτας,</TextUnit>
    <TextUnit id="83" loc="84">Σύριόν θ' ἅρμα διώκων,</TextUnit>
    <TextUnit id="84" loc="85">ἐπάγει δουρικλύτοις ἀν-</TextUnit>
    <TextUnit id="85" loc="86">δράσι τοξόδαμνον ̓́Αρη.</TextUnit>
    <TextUnit id="86" loc="87">δόκιμος δ' οὔτις ὑποστὰς</TextUnit>
    <TextUnit id="87" loc="88">μεγάλῳ ῥεύματι φωτῶν</TextUnit>
    <TextUnit id="88" loc="89">ἐχυροῖς ἕρκεσιν εἴργειν</TextUnit>
    <TextUnit id="89" loc="90">ἄμαχον κῦμα θαλάσσας:</TextUnit>
    <TextUnit id="90" loc="91">ἀπρόσοιστος γὰρ ὁ Περσᾶν</TextUnit>
    <TextUnit id="91" loc="92">στρατὸς ἀλκίφρων τε λαός.</TextUnit>
    <TextUnit id="92" loc="93">θεόθεν γὰρ κατὰ Μοῖρ'</TextUnit>
    <TextUnit id="93" loc="94">ἐκράτησεν τὸ παλαι-</TextUnit>
    <TextUnit id="94" loc="95">όν, ἐπέσκηψε δὲ Πέρσαις</TextUnit>
    <TextUnit id="95" loc="96">πολέμους πυργοδαί̈κτους</TextUnit>
    <TextUnit id="96" loc="97">διέπειν ἱππιοχάρμας</TextUnit>
    <TextUnit id="97" loc="98">τε κλόνους</TextUnit>
    <TextUnit id="98" loc="99">πόλεών τ' ἀναστάσεις.</TextUnit>
    <TextUnit id="99" loc="100">ἔμαθον δ' εὐρυπόροι-</TextUnit>
    <TextUnit id="100" loc="101">ο θαλάσσας πολιαι-</TextUnit>
    <TextUnit id="101" loc="102">νομένας πνεύματι λάβρῳ</TextUnit>
    <TextUnit id="102" loc="103">ἐσορᾶν πόντιον ἄλσος,</TextUnit>
    <TextUnit id="103" loc="104">πίσυνοι λεπτοδόμοις πεί-</TextUnit>
    <TextUnit id="104" loc="105">σμασι λα-</TextUnit>
    <TextUnit id="105" loc="106">οπόροις τε μαχαναῖς.</TextUnit>
    <TextUnit id="106" loc="107">δολόμητιν δ' ἀπάταν θεοῦ</TextUnit>
    <TextUnit id="107" loc="108">τίς ἀνὴρ θνατὸς ἀλύξει;</TextUnit>
    <TextUnit id="108" loc="109">τίς ὁ κραιπνῷ ποδὶ πήδη-</TextUnit>
    <TextUnit id="109" loc="110">μα τόδ' εὐπετῶς ἀνᾴσσων;</TextUnit>
    <TextUnit id="110" loc="111">φιλόφρων γὰρ παρασαίνει</TextUnit>
    <TextUnit id="111" loc="112">βροτὸν εἰς ἄρκυας ̓́Ατα,</TextUnit>
    <TextUnit id="112" loc="113">τόθεν οὐκ ἔστιν ὕπερθέν</TextUnit>
    <TextUnit id="113" loc="114">νιν ἄνατον ἐξαλύξαι.</TextUnit>
    <TextUnit id="114" loc="115">ταῦτά μοι μελαγχίτων</TextUnit>
    <TextUnit id="115" loc="116">φρὴν ἀμύσσεται φόβῳ,</TextUnit>
    <TextUnit id="116" loc="117">ὀᾶ, Περσικοῦ στρατεύματος</TextUnit>
    <TextUnit id="117" loc="118">τοῦδε, μὴ πόλις πύθη-</TextUnit>
    <TextUnit id="118" loc="119">ται κένανδρον μέγ' ἄστυ Σουσίδος,</TextUnit>
    <TextUnit id="119" loc="120">καὶ τὸ Κισσίων πόλισμ'</TextUnit>
    <TextUnit id="120" loc="121">ἀντίδουπον ᾄσεται,</TextUnit>
    <TextUnit id="121" loc="122">ὀᾶ, τοῦτ' ἔπος γυναικοπλη-</TextUnit>
    <TextUnit id="122" loc="123">θὴς ὅμιλος ἀπύων,</TextUnit>
    <TextUnit id="123" loc="125">βυσσίνοις δ' ἐν πέπλοις πέσῃ λακίς.</TextUnit>
    <TextUnit id="124" loc="126">πᾶς γὰρ ἱππηλάτας</TextUnit>
    <TextUnit id="125" loc="127">καὶ πεδοστιβὴς λεὼς</TextUnit>
    <TextUnit id="126" loc="128">σμῆνος ὣς ἐκλέλοιπεν μελις-</TextUnit>
    <TextUnit id="127" loc="129">σᾶν σὺν ὀρχάμῳ στρατοῦ,</TextUnit>
    <TextUnit id="128" loc="130">τὸν ἀμφίζευκτον ἐξαμείψας</TextUnit>
    <TextUnit id="129" loc="131">ἀμφοτέρας ἅλιον</TextUnit>
    <TextUnit id="130" loc="132">πρῶνα κοινὸν αἴας.</TextUnit>
    <TextUnit id="131" loc="133">λέκτρα δ' ἀνδρῶν πόθῳ</TextUnit>
    <TextUnit id="132" loc="134">πίμπλαται δακρύμασιν:</TextUnit>
    <TextUnit id="133" loc="135">Περσίδες δ' ἁβροπενθεῖς ἑκά-</TextUnit>
    <TextUnit id="134" loc="136">στα πόθῳ φιλάνορι</TextUnit>
    <TextUnit id="135" loc="137">τὸν αἰχμάεντα θοῦρον εὐνα-</TextUnit>
    <TextUnit id="136" loc="138">τῆρ' ἀποπεμψαμένα</TextUnit>
    <TextUnit id="137" loc="139">λείπεται μονόζυξ.</TextUnit>
    <TextUnit id="138" loc="140">ἀλλ' ἄγε, Πέρσαι, τόδ' ἐνεζόμενοι</TextUnit>
    <TextUnit id="139" loc="141">στέγος ἀρχαῖον,</TextUnit>
    <TextUnit id="140" loc="142">φροντίδα κεδνὴν καὶ βαθύβουλον</TextUnit>
    <TextUnit id="141" loc="143">θώμεθα, χρεία δὲ προσήκει,</TextUnit>
    <TextUnit id="142" loc="144">πῶς ἄρα πράσσει Ξέρξης βασιλεὺς</TextUnit>
    <TextUnit id="143" loc="145">Δαρειογενής,</TextUnit>
    <TextUnit id="144" loc="146">τὸ πατρωνύμιον γένος ἡμέτερον:</TextUnit>
    <TextUnit id="145" loc="147">πότερον τόξου ῥῦμα τὸ νικῶν,</TextUnit>
    <TextUnit id="146" loc="148">ἢ δορικράνου</TextUnit>
    <TextUnit id="147" loc="149">λόγχης ἰσχὺς κεκράτηκεν.</TextUnit>
    <TextUnit id="148" loc="150">ἀλλ' ἥδε θεῶν ἴσον ὀφθαλμοῖς</TextUnit>
    <TextUnit id="149" loc="151">φάος ὁρμᾶται μήτηρ βασιλέως,</TextUnit>
    <TextUnit id="150" loc="152">βασίλεια δ' ἐμή: προσπίτνω:</TextUnit>
    <TextUnit id="151" loc="153">καὶ προσφθόγγοις δὲ χρεὼν αὐτὴν</TextUnit>
    <TextUnit id="152" loc="154">πάντας μύθοισι προσαυδᾶν.</TextUnit>
    <TextUnit id="153" loc="155">ὦ βαθυζώνων ἄνασσα Περσίδων ὑπερτάτη,</TextUnit>
    <TextUnit id="154" loc="156">μῆτερ ἡ Ξέρξου γεραιά, χαῖρε, Δαρείου γύναι:</TextUnit>
    <TextUnit id="155" loc="157">θεοῦ μὲν εὐνάτειρα Περσῶν, θεοῦ δὲ καὶ μήτηρ ἔφυς,</TextUnit>
    <TextUnit id="156" loc="158">εἴ τι μὴ δαίμων παλαιὸς νῦν μεθέστηκε στρατῷ.</TextUnit>
    <TextUnit id="157" loc="159">ταῦτα δὴ λιποῦς' ἱκάνω χρυσεοστόλμους δόμους</TextUnit>
    <TextUnit id="158" loc="160">καὶ τὸ Δαρείου τε κἀμὸν κοινὸν εὐνατήριον.</TextUnit>
    <TextUnit id="159" loc="161">κἀμὲ καρδίαν ἀμύσσει φροντίς: ἐς δ' ὑμᾶς ἐρῶ</TextUnit>
    <TextUnit id="160" loc="162">μῦθον οὐδαμῶς ἐμαυτῆς οὖς' ἀδείμαντος, φίλοι,</TextUnit>
    <TextUnit id="161" loc="163">μὴ μέγας πλοῦτος κονίσας οὖδας ἀντρέψῃ ποδὶ</TextUnit>
    <TextUnit id="162" loc="164">ὄλβον, ὃν Δαρεῖος ἦρεν οὐκ ἄνευ θεῶν τινος.</TextUnit>
    <TextUnit id="163" loc="165">ταῦτά μοι διπλῆ μέριμνα φραστός ἐστιν ἐν φρεσίν,</TextUnit>
    <TextUnit id="164" loc="166">μήτε χρημάτων ἀνάνδρων πλῆθος ἐν τιμῇ σέβειν</TextUnit>
    <TextUnit id="165" loc="167">μήτ' ἀχρημάτοισι λάμπειν φῶς ὅσον σθένος πάρα.</TextUnit>
    <TextUnit id="166" loc="168">ἔστι γὰρ πλοῦτός γ' ἀμεμφής, ἀμφὶ δ' ὀφθαλμῷ φόβος:</TextUnit>
    <TextUnit id="167" loc="169">ὄμμα γὰρ δόμων νομίζω δεσπότου παρουσίαν.</TextUnit>
    <TextUnit id="168" loc="170">πρὸς τάδ' ὡς οὕτως ἐχόντων τῶνδε, σύμβουλοι λόγου</TextUnit>
    <TextUnit id="169" loc="171">τοῦδέ μοι γένεσθε, Πέρσαι, γηραλέα πιστώματα:</TextUnit>
    <TextUnit id="170" loc="172">πάντα γὰρ τὰ κέδν' ἐν ὑμῖν ἐστί μοι βουλεύματα.</TextUnit>
    <TextUnit id="171" loc="173">εὖ τόδ' ἴσθι, γῆς ἄνασσα τῆσδε, μή σε δὶς φράσαι</TextUnit>
    <TextUnit id="172" loc="174">μήτ' ἔπος μήτ' ἔργον ὧν ἂν δύναμις ἡγεῖσθαι θέλῃ:</TextUnit>
    <TextUnit id="173" loc="175">εὐμενεῖς γὰρ ὄντας ἡμᾶς τῶνδε συμβούλους καλεῖς.</TextUnit>
    <TextUnit id="174" loc="176">πολλοῖς μὲν αἰεὶ νυκτέροις ὀνείρασιν</TextUnit>
    <TextUnit id="175" loc="177">ξύνειμ', ἀφ' οὗπερ παῖς ἐμὸς στείλας στρατὸν</TextUnit>
    <TextUnit id="176" loc="178">̓Ιαόνων γῆν οἴχεται πέρσαι θέλων:</TextUnit>
    <TextUnit id="177" loc="179">ἀλλ' οὔτι πω τοιόνδ' ἐναργὲς εἰδόμην</TextUnit>
    <TextUnit id="178" loc="180">ὡς τῆς πάροιθεν εὐφρόνης: λέξω δέ σοι.</TextUnit>
    <TextUnit id="179" loc="181">ἐδοξάτην μοι δύο γυναῖκ' εὐείμονε,</TextUnit>
    <TextUnit id="180" loc="182">ἡ μὲν πέπλοισι Περσικοῖς ἠσκημένη,</TextUnit>
    <TextUnit id="181" loc="183">ἡ δ' αὖτε Δωρικοῖσιν, εἰς ὄψιν μολεῖν,</TextUnit>
    <TextUnit id="182" loc="184">μεγέθει τε τῶν νῦν ἐκπρεπεστάτα πολύ,</TextUnit>
    <TextUnit id="183" loc="185">κάλλει τ' ἀμώμω, καὶ κασιγνήτα γένους</TextUnit>
    <TextUnit id="184" loc="186">ταὐτοῦ: πάτραν δ' ἔναιον ἡ μὲν ̔Ελλάδα</TextUnit>
    <TextUnit id="185" loc="187">κλήρῳ λαχοῦσα γαῖαν, ἡ δὲ βάρβαρον.</TextUnit>
    <TextUnit id="186" loc="188">τούτω στάσιν τιν', ὡς ἐγὼ 'δόκουν ὁρᾶν,</TextUnit>
    <TextUnit id="187" loc="189">τεύχειν ἐν ἀλλήλαισι: παῖς δ' ἐμὸς μαθὼν</TextUnit>
    <TextUnit id="188" loc="190">κατεῖχε κἀπράυνεν, ἅρμασιν δ' ὕπο</TextUnit>
    <TextUnit id="189" loc="191">ζεύγνυσιν αὐτὼ καὶ λέπαδν' ἐπ' αὐχένων</TextUnit>
    <TextUnit id="190" loc="192">τίθησι. χἠ μὲν τῇδ' ἐπυργοῦτο στολῇ</TextUnit>
    <TextUnit id="191" loc="193">ἐν ἡνίαισί τ' εἶχεν εὔαρκτον στόμα,</TextUnit>
    <TextUnit id="192" loc="194">ἡ δ' ἐσφάδαζε, καὶ χεροῖν ἔντη δίφρου</TextUnit>
    <TextUnit id="193" loc="195">διασπαράσσει καὶ ξυναρπάζει βίᾳ</TextUnit>
    <TextUnit id="194" loc="196">ἄνευ χαλινῶν καὶ ζυγὸν θραύει μέσον.</TextUnit>
    <TextUnit id="195" loc="197">πίπτει δ' ἐμὸς παῖς, καὶ πατὴρ παρίσταται</TextUnit>
    <TextUnit id="196" loc="198">Δαρεῖος οἰκτείρων σφε: τὸν δ' ὅπως ὁρᾷ</TextUnit>
    <TextUnit id="197" loc="199">Ξέρξης, πέπλους ῥήγνυσιν ἀμφὶ σώματι.</TextUnit>
    <TextUnit id="198" loc="200">καὶ ταῦτα μὲν δὴ νυκτὸς εἰσιδεῖν λέγω.</TextUnit>
    <TextUnit id="199" loc="201">ἐπεὶ δ' ἀνέστην καὶ χεροῖν καλλιρρόου</TextUnit>
    <TextUnit id="200" loc="202">ἔψαυσα πηγῆς, σὺν θυηπόλῳ χερὶ</TextUnit>
    <TextUnit id="201" loc="203">βωμὸν προσέστην, ἀποτρόποισι δαίμοσιν</TextUnit>
    <TextUnit id="202" loc="204">θέλουσα θῦσαι πέλανον, ὧν τέλη τάδε.</TextUnit>
    <TextUnit id="203" loc="205">ὁρῶ δὲ φεύγοντ' αἰετὸν πρὸς ἐσχάραν</TextUnit>
    <TextUnit id="204" loc="206">Φοίβου: φόβῳ δ' ἄφθογγος ἐστάθην, φίλοι:</TextUnit>
    <TextUnit id="205" loc="207">μεθύστερον δὲ κίρκον εἰσορῶ δρόμῳ</TextUnit>
    <TextUnit id="206" loc="208">πτεροῖς ἐφορμαίνοντα καὶ χηλαῖς κάρα</TextUnit>
    <TextUnit id="207" loc="209">τίλλονθ': ὁ δ' οὐδὲν ἄλλο γ' ἢ πτήξας δέμας</TextUnit>
    <TextUnit id="208" loc="210">παρεῖχε. ταῦτ' ἔμοιγε δείματ' εἰσιδεῖν,</TextUnit>
    <TextUnit id="209" loc="211">ὑμῖν δ' ἀκούειν. εὖ γὰρ ἴστε, παῖς ἐμὸς</TextUnit>
    <TextUnit id="210" loc="212">πράξας μὲν εὖ θαυμαστὸς ἂν γένοιτ' ἀνήρ,</TextUnit>
    <TextUnit id="211" loc="213">κακῶς δὲ πράξας, οὐχ ὑπεύθυνος πόλει,</TextUnit>
    <TextUnit id="212" loc="214">σωθεὶς δ' ὁμοίως τῆσδε κοιρανεῖ χθονός.</TextUnit>
    <TextUnit id="213" loc="215">οὔ σε βουλόμεσθα, μῆτερ, οὔτ' ἄγαν φοβεῖν λόγοις</TextUnit>
    <TextUnit id="214" loc="216">οὔτε θαρσύνειν. θεοὺς δὲ προστροπαῖς ἱκνουμένη,</TextUnit>
    <TextUnit id="215" loc="217">εἴ τι φλαῦρον εἶδες, αἰτοῦ τῶνδ' ἀποτροπὴν τελεῖν,</TextUnit>
    <TextUnit id="216" loc="218">τὰ δ' ἀγάθ' ἐκτελῆ γενέσθαι σοί τε καὶ τέκνοις σέθεν</TextUnit>
    <TextUnit id="217" loc="219">καὶ πόλει φίλοις τε πᾶσι. δεύτερον δὲ χρὴ χοὰς</TextUnit>
    <TextUnit id="218" loc="220">Γῇ τε καὶ φθιτοῖς χέασθαι: πρευμενῶς δ' αἰτοῦ τάδε,</TextUnit>
    <TextUnit id="219" loc="221">σὸν πόσιν Δαρεῖον, ὅνπερ φὴς ἰδεῖν κατ' εὐφρόνην,</TextUnit>
    <TextUnit id="220" loc="222">ἐσθλά σοι πέμπειν τέκνῳ τε γῆς ἔνερθεν ἐς φάος,</TextUnit>
    <TextUnit id="221" loc="223">τἄμπαλιν δὲ τῶνδε γαίᾳ κάτοχα μαυροῦσθαι σκότῳ.</TextUnit>
    <TextUnit id="222" loc="224">ταῦτα θυμόμαντις ὤν σοι πρευμενῶς παρῄνεσα.</TextUnit>
    <TextUnit id="223" loc="225">εὖ δὲ πανταχῇ τελεῖν σοι τῶνδε κρίνομεν πέρι.</TextUnit>
    <TextUnit id="224" loc="226">ἀλλὰ μὴν εὔνους γ' ὁ πρῶτος τῶνδ' ἐνυπνίων κριτὴς</TextUnit>
    <TextUnit id="225" loc="227">παιδὶ καὶ δόμοις ἐμοῖσι τήνδ' ἐκύρωσας φάτιν.</TextUnit>
    <TextUnit id="226" loc="228">ἐκτελοῖτο δὴ τὰ χρηστά: ταῦτα δ', ὡς ἐφίεσαι,</TextUnit>
    <TextUnit id="227" loc="229">πάντα θήσομεν θεοῖσι τοῖς τ' ἔνερθε γῆς φίλοις,</TextUnit>
    <TextUnit id="228" loc="230">εὖτ' ἂν εἰς οἴκους μόλωμεν. κεῖνα δ' ἐκμαθεῖν θέλω,</TextUnit>
    <TextUnit id="229" loc="231">ὦ φίλοι, ποῦ τὰς ̓Αθήνας φασὶν ἱδρῦσθαι χθονός.</TextUnit>
    <TextUnit id="230" loc="232">τῆλε πρὸς δυσμαῖς ἄνακτος ̔Ηλίου φθινασμάτων.</TextUnit>
    <TextUnit id="231" loc="233">ἀλλὰ μὴν ἵμειρ' ἐμὸς παῖς τήνδε θηρᾶσαι πόλιν;</TextUnit>
    <TextUnit id="232" loc="234">πᾶσα γὰρ γένοιτ' ἂν ̔Ελλὰς βασιλέως ὑπήκοος.</TextUnit>
    <TextUnit id="233" loc="235">ὧδέ τις πάρεστιν αὐτοῖς ἀνδροπλήθεια στρατοῦ;</TextUnit>
    <TextUnit id="234" loc="236">καὶ στρατὸς τοιοῦτος, ἔρξας πολλὰ δὴ Μήδους κακά.</TextUnit>
    <TextUnit id="235" loc="237">καὶ τί πρὸς τούτοισιν ἄλλο; πλοῦτος ἐξαρκὴς δόμοις;</TextUnit>
    <TextUnit id="236" loc="238">ἀργύρου πηγή τις αὐτοῖς ἐστι, θησαυρὸς χθονός.</TextUnit>
    <TextUnit id="237" loc="239">πότερα γὰρ τοξουλκὸς αἰχμὴ διὰ χεροῖν αὐτοῖς πρέπει;</TextUnit>
    <TextUnit id="238" loc="240">οὐδαμῶς: ἔγχη σταδαῖα καὶ φεράσπιδες σαγαί.</TextUnit>
    <TextUnit id="239" loc="241">τίς δὲ ποιμάνωρ ἔπεστι κἀπιδεσπόζει στρατῷ;</TextUnit>
    <TextUnit id="240" loc="242">οὔτινος δοῦλοι κέκληνται φωτὸς οὐδ' ὑπήκοοι.</TextUnit>
    <TextUnit id="241" loc="243">πῶς ἂν οὖν μένοιεν ἄνδρας πολεμίους ἐπήλυδας;</TextUnit>
    <TextUnit id="242" loc="244">ὥστε Δαρείου πολύν τε καὶ καλὸν φθεῖραι στρατόν.</TextUnit>
    <TextUnit id="243" loc="245">δεινά τοι λέγεις ἰόντων τοῖς τεκοῦσι φροντίσαι.</TextUnit>
    <TextUnit id="244" loc="246">ἀλλ' ἐμοὶ δοκεῖν τάχ' εἴσῃ πάντα νημερτῆ λόγον.</TextUnit>
    <TextUnit id="245" loc="247">τοῦδε γὰρ δράμημα φωτὸς Περσικὸν πρέπει μαθεῖν,</TextUnit>
    <TextUnit id="246" loc="248">καὶ φέρει σαφές τι πρᾶγος ἐσθλὸν ἢ κακὸν κλύειν.</TextUnit>
    <TextUnit id="247" loc="249">ὦ γῆς ἁπάσης ̓Ασιάδος πολίσματα,</TextUnit>
    <TextUnit id="248" loc="250">ὦ Περσὶς αἶα καὶ πολὺς πλούτου λιμήν,</TextUnit>
    <TextUnit id="249" loc="251">ὡς ἐν μιᾷ πληγῇ κατέφθαρται πολὺς</TextUnit>
    <TextUnit id="250" loc="252">ὄλβος, τὸ Περσῶν δ' ἄνθος οἴχεται πεσόν.</TextUnit>
    <TextUnit id="251" loc="253">ὤμοι, κακὸν μὲν πρῶτον ἀγγέλλειν κακά:</TextUnit>
    <TextUnit id="252" loc="254">ὅμως δ' ἀνάγκη πᾶν ἀναπτύξαι πάθος,</TextUnit>
    <TextUnit id="253" loc="255">Πέρσαι: στρατὸς γὰρ πᾶς ὄλωλε βαρβάρων.</TextUnit>
    <TextUnit id="254" loc="256">ἄνι' ἄνια κακὰ</TextUnit>
    <TextUnit id="255" loc="257">νεόκοτα καὶ δάι':. αἰαῖ,</TextUnit>
    <TextUnit id="256" loc="258">διαίνεσθε, Πέρσαι,</TextUnit>
    <TextUnit id="257" loc="259">τόδ' ἄχος κλύοντες.</TextUnit>
    <TextUnit id="258" loc="260">ὡς πάντα γ' ἔστ' ἐκεῖνα διαπεπραγμένα:</TextUnit>
    <TextUnit id="259" loc="261">αὐτὸς δ' ἀέλπτως νόστιμον βλέπω φάος.</TextUnit>
    <TextUnit id="260" loc="262">ἦ μακροβίοτος</TextUnit>
    <TextUnit id="261" loc="263">ὅδε γέ τις αἰὼν ἐφάνθη</TextUnit>
    <TextUnit id="262" loc="264">γεραιοῖς, ἀκούειν</TextUnit>
    <TextUnit id="263" loc="265">τόδε πῆμ' ἄελπτον.</TextUnit>
    <TextUnit id="264" loc="266">καὶ μὴν παρών γε κοὐ λόγους ἄλλων κλύων,</TextUnit>
    <TextUnit id="265" loc="267">Πέρσαι, φράσαιμ' ἂν οἷ' ἐπορσύνθη κακά.</TextUnit>
    <TextUnit id="266" loc="268">ὀτοτοτοῖ, μάταν</TextUnit>
    <TextUnit id="267" loc="269">τὰ πολλὰ βέλεα παμμιγῆ</TextUnit>
    <TextUnit id="268" loc="270">γᾶς ἀπ' ̓Ασίδος ἦλθε δᾴ-</TextUnit>
    <TextUnit id="269" loc="271">αν ἐφ' ̔Ελλάδα χώραν.</TextUnit>
    <TextUnit id="270" loc="272">πλήθουσι νεκρῶν δυσπότμως ἐφθαρμένων</TextUnit>
    <TextUnit id="271" loc="273">Σαλαμῖνος ἀκταὶ πᾶς τε πρόσχωρος τόπος.</TextUnit>
    <TextUnit id="272" loc="274">ὀτοτοτοῖ, φίλων</TextUnit>
    <TextUnit id="273" loc="275">ἁλίδονα μέλεα πολυβαφῆ</TextUnit>
    <TextUnit id="274" loc="276">κατθανόντα λέγεις φέρε-</TextUnit>
    <TextUnit id="275" loc="277">σθαι πλάγκτ' ἐν διπλάκεσσιν.</TextUnit>
    <TextUnit id="276" loc="278">οὐδὲν γὰρ ἤρκει τόξα, πᾶς δ' ἀπώλλυτο</TextUnit>
    <TextUnit id="277" loc="279">στρατὸς δαμασθεὶς ναί̈οισιν ἐμβολαῖς</TextUnit>
    <TextUnit id="278" loc="280">ἴυζ' ἄποτμον Πέρσαις</TextUnit>
    <TextUnit id="279" loc="281">δυσαιανῆ βοὰν</TextUnit>
    <TextUnit id="280" loc="282">δᾴοις, ὡς πάντα παγκάκως</TextUnit>
    <TextUnit id="281" loc="283">ἔφθισαν: αἰαῖ στρατοῦ φθαρέντος.</TextUnit>
    <TextUnit id="282" loc="284">ὦ πλεῖστον ἔχθος ὄνομα Σαλαμῖνος κλύειν.</TextUnit>
    <TextUnit id="283" loc="285">φεῦ, τῶν ̓Αθηνῶν ὡς στένω μεμνημένος.</TextUnit>
    <TextUnit id="284" loc="286">στυγναί γ' ̓Αθᾶναι δᾴοις:</TextUnit>
    <TextUnit id="285" loc="287">μεμνῆσθαί τοι πάρα</TextUnit>
    <TextUnit id="286" loc="288">ὡς πολλὰς Περσίδων μάταν</TextUnit>
    <TextUnit id="287" loc="289">ἔκτισαν εὔνιδας ἠδ' ἀνάνδρους.</TextUnit>
    <TextUnit id="288" loc="290">σιγῶ πάλαι δύστηνος ἐκπεπληγμένη</TextUnit>
    <TextUnit id="289" loc="291">κακοῖς: ὑπερβάλλει γὰρ ἥδε συμφορὰ</TextUnit>
    <TextUnit id="290" loc="292">τὸ μήτε λέξαι μήτ' ἐρωτῆσαι πάθη.</TextUnit>
    <TextUnit id="291" loc="293">ὅμως δ' ἀνάγκη πημονὰς βροτοῖς φέρειν</TextUnit>
    <TextUnit id="292" loc="294">θεῶν διδόντων: πᾶν δ' ἀναπτύξας πάθος</TextUnit>
    <TextUnit id="293" loc="295">λέξον καταστάς, κεἰ στένεις κακοῖς ὅμως.</TextUnit>
    <TextUnit id="294" loc="296">τίς οὐ τέθνηκε, τίνα δὲ καὶ πενθήσομεν</TextUnit>
    <TextUnit id="295" loc="297">τῶν ἀρχελείων, ὅστ' ἐπὶ σκηπτουχίᾳ</TextUnit>
    <TextUnit id="296" loc="298">ταχθεὶς ἄνανδρον τάξιν ἠρήμου θανών;</TextUnit>
    <TextUnit id="297" loc="299">Ξέρξης μὲν αὐτὸς ζῇ τε καὶ βλέπει φάος.</TextUnit>
    <TextUnit id="298" loc="300">ἐμοῖς μὲν εἶπας δώμασιν φάος μέγα</TextUnit>
    <TextUnit id="299" loc="301">καὶ λευκὸν ἦμαρ νυκτὸς ἐκ μελαγχίμου.</TextUnit>
    <TextUnit id="300" loc="302">̓Αρτεμβάρης δὲ μυρίας ἵππου βραβεὺς</TextUnit>
    <TextUnit id="301" loc="303">στύφλους παρ' ἀκτὰς θείνεται Σιληνιῶν.</TextUnit>
    <TextUnit id="302" loc="304">χὠ χιλίαρχος Δαδάκης πληγῇ δορὸς</TextUnit>
    <TextUnit id="303" loc="305">πήδημα κοῦφον ἐκ νεὼς ἀφήλατο:</TextUnit>
    <TextUnit id="304" loc="306">Τενάγων τ' ἀριστεὺς Βακτρίων ἰθαιγενὴς</TextUnit>
    <TextUnit id="305" loc="307">θαλασσόπληκτον νῆσον Αἴαντος πολεῖ.</TextUnit>
    <TextUnit id="306" loc="308">Λίλαιος, ̓Αρσάμης τε κ̓Αργήστης τρίτος,</TextUnit>
    <TextUnit id="307" loc="309">οἵδ' ἀμφὶ νῆσον τὴν πελειοθρέμμονα</TextUnit>
    <TextUnit id="308" loc="310">δινούμενοι 'κύρισσον ἰσχυρὰν χθόνα:</TextUnit>
    <TextUnit id="309" loc="311">πηγαῖς τε Νείλου γειτονῶν Αἰγυπτίου</TextUnit>
    <TextUnit id="310" loc="312">̓Αρκτεύς, ̓Αδεύης, καὶ φερεσσάκης τρίτος</TextUnit>
    <TextUnit id="311" loc="313">Φαρνοῦχος, οἵδε ναὸς ἐκ μιᾶς πέσον.</TextUnit>
    <TextUnit id="312" loc="314">Χρυσεὺς Μάταλλος μυριόνταρχος θανών,</TextUnit>
    <TextUnit id="313" loc="315">ἵππου μελαίνης ἡγεμὼν τρισμυρίας,</TextUnit>
    <TextUnit id="314" loc="316">πυρρὰν ζαπληθῆ δάσκιον γενειάδα</TextUnit>
    <TextUnit id="315" loc="317">ἔτεγγ', ἀμείβων χρῶτα πορφυρέᾳ βαφῇ.</TextUnit>
    <TextUnit id="316" loc="318">καὶ Μᾶγος ̓́Αραβος, ̓Αρτάβης τε Βάκτριος,</TextUnit>
    <TextUnit id="317" loc="319">σκληρᾶς μέτοικος γῆς, ἐκεῖ κατέφθιτο.</TextUnit>
    <TextUnit id="318" loc="320">̓́Αμιστρις ̓Αμφιστρεύς τε πολύπονον δόρυ</TextUnit>
    <TextUnit id="319" loc="321">νωμῶν, ὅ τ' ἐσθλὸς ̓Αριόμαρδος Σάρδεσι</TextUnit>
    <TextUnit id="320" loc="322">πένθος παρασχών, Σεισάμης θ' ὁ Μύσιος,</TextUnit>
    <TextUnit id="321" loc="323">Θάρυβίς τε πεντήκοντα πεντάκις νεῶν</TextUnit>
    <TextUnit id="322" loc="324">ταγός, γένος Λυρναῖος, εὐειδὴς ἀνήρ,</TextUnit>
    <TextUnit id="323" loc="325">κεῖται θανὼν δείλαιος οὐ μάλ' εὐτυχῶς:</TextUnit>
    <TextUnit id="324" loc="326">Συέννεσίς τε πρῶτος εἰς εὐψυχίαν,</TextUnit>
    <TextUnit id="325" loc="327">Κιλίκων ἄπαρχος, εἷς ἀνὴρ πλεῖστον πόνον</TextUnit>
    <TextUnit id="326" loc="328">ἐχθροῖς παρασχών εὐκλεῶς ἀπώλετο.</TextUnit>
    <TextUnit id="327" loc="329">τοσόνδε ταγῶν νῦν ὑπεμνήσθην πέρι.</TextUnit>
    <TextUnit id="328" loc="330">πολλῶν παρόντων δ' ὀλίγ' ἀπαγγέλλω κακά.</TextUnit>
    <TextUnit id="329" loc="331">αἰαῖ, κακῶν ὕψιστα δὴ κλύω τάδε,</TextUnit>
    <TextUnit id="330" loc="332">αἴσχη τε Πέρσαις καὶ λιγέα κωκύματα.</TextUnit>
    <TextUnit id="331" loc="333">ἀτὰρ φράσον μοι τοῦτ' ἀναστρέψας πάλιν:</TextUnit>
    <TextUnit id="332" loc="334">πόσον δὲ πλῆθος ἦν νεῶν ̔Ελληνίδων,</TextUnit>
    <TextUnit id="333" loc="335">ὥστ' ἀξιῶσαι Περσικῷ στρατεύματι</TextUnit>
    <TextUnit id="334" loc="336">μάχην συνάψαι ναί̈οισιν ἐμβολαῖς;</TextUnit>
    <TextUnit id="335" loc="337">πλήθους μὲν ἂν σάφ' ἴσθ' ἕκατι βάρβαρον</TextUnit>
    <TextUnit id="336" loc="338">ναυσὶν κρατῆσαι. καὶ γὰρ ̔́Ελλησιν μὲν ἦν</TextUnit>
    <TextUnit id="337" loc="339">ὁ πᾶς ἀριθμὸς ἐς τριακάδας δέκα</TextUnit>
    <TextUnit id="338" loc="340">ναῶν, δεκὰς δ' ἦν τῶνδε χωρὶς ἔκκριτος:</TextUnit>
    <TextUnit id="339" loc="341">Ξέρξῃ δέ, καὶ γὰρ οἶδα, χιλιὰς μὲν ἦν</TextUnit>
    <TextUnit id="340" loc="342">ὧν ἦγε πλῆθος, αἱ δ' ὑπέρκοποι τάχει</TextUnit>
    <TextUnit id="341" loc="343">ἑκατὸν δὶς ἦσαν ἑπτά θ': ὧδ' ἔχει λόγος.</TextUnit>
    <TextUnit id="342" loc="344">μή σοι δοκοῦμεν τῇδε λειφθῆναι μάχῃ;</TextUnit>
    <TextUnit id="343" loc="345">ἀλλ' ὧδε δαίμων τις κατέφθειρε στρατόν,</TextUnit>
    <TextUnit id="344" loc="346">τάλαντα βρίσας οὐκ ἰσορρόπῳ τύχῃ.</TextUnit>
    <TextUnit id="345" loc="347">θεοὶ πόλιν σῴζουσι Παλλάδος θεᾶς.</TextUnit>
    <TextUnit id="346" loc="348">ἔτ' ἆρ' ̓Αθηνῶν ἔστ' ἀπόρθητος πόλις;</TextUnit>
    <TextUnit id="347" loc="349">ἀνδρῶν γὰρ ὄντων ἕρκος ἐστὶν ἀσφαλές.</TextUnit>
    <TextUnit id="348" loc="350">ἀρχὴ δὲ ναυσὶ συμβολῆς τίς ἦν, φράσον:</TextUnit>
    <TextUnit id="349" loc="351">τίνες κατῆρξαν, πότερον ̔́Ελληνες, μάχης,</TextUnit>
    <TextUnit id="350" loc="352">ἢ παῖς ἐμός, πλήθει καταυχήσας νεῶν;</TextUnit>
    <TextUnit id="351" loc="353">ἦρξεν μέν, ὦ δέσποινα, τοῦ παντὸς κακοῦ</TextUnit>
    <TextUnit id="352" loc="354">φανεὶς ἀλάστωρ ἢ κακὸς δαίμων ποθέν.</TextUnit>
    <TextUnit id="353" loc="355">ἀνὴρ γὰρ ̔́Ελλην ἐξ ̓Αθηναίων στρατοῦ</TextUnit>
    <TextUnit id="354" loc="356">ἐλθὼν ἔλεξε παιδὶ σῷ Ξέρξῃ τάδε,</TextUnit>
    <TextUnit id="355" loc="357">ὡς εἰ μελαίνης νυκτὸς ἵξεται κνέφας,</TextUnit>
    <TextUnit id="356" loc="358">̔́Ελληνες οὐ μενοῖεν, ἀλλὰ σέλμασιν</TextUnit>
    <TextUnit id="357" loc="359">ναῶν ἐπανθορόντες ἄλλος ἄλλοσε</TextUnit>
    <TextUnit id="358" loc="360">δρασμῷ κρυφαίῳ βίοτον ἐκσωσοίατο.</TextUnit>
    <TextUnit id="359" loc="361">ὁ δ' εὐθὺς ὡς ἤκουσεν, οὐ ξυνεὶς δόλον</TextUnit>
    <TextUnit id="360" loc="362">̔́Ελληνος ἀνδρὸς οὐδὲ τὸν θεῶν φθόνον,</TextUnit>
    <TextUnit id="361" loc="363">πᾶσιν προφωνεῖ τόνδε ναυάρχοις λόγον,</TextUnit>
    <TextUnit id="362" loc="364">εὖτ' ἂν φλέγων ἀκτῖσιν ἥλιος χθόνα</TextUnit>
    <TextUnit id="363" loc="365">λήξῃ, κνέφας δὲ τέμενος αἰθέρος λάβῃ,</TextUnit>
    <TextUnit id="364" loc="366">τάξαι νεῶν στῖφος μὲν ἐν στοίχοις τρισὶν</TextUnit>
    <TextUnit id="365" loc="367">ἔκπλους φυλάσσειν καὶ πόρους ἁλιρρόθους,</TextUnit>
    <TextUnit id="366" loc="368">ἄλλας δὲ κύκλῳ νῆσον Αἴαντος πέριξ:</TextUnit>
    <TextUnit id="367" loc="369">ὡς εἰ μόρον φευξοίαθ' ̔́Ελληνες κακόν,</TextUnit>
    <TextUnit id="368" loc="370">ναυσὶν κρυφαίως δρασμὸν εὑρόντες τινά,</TextUnit>
    <TextUnit id="369" loc="371">πᾶσιν στέρεσθαι κρατὸς ἦν προκείμενον.</TextUnit>
    <TextUnit id="370" loc="372">τοσαῦτ' ἔλεξε κάρθ' ὑπ' εὐθύμου φρενός:</TextUnit>
    <TextUnit id="371" loc="373">οὐ γὰρ τὸ μέλλον ἐκ θεῶν ἠπίστατο.</TextUnit>
    <TextUnit id="372" loc="374">οἱ δ' οὐκ ἀκόσμως, ἀλλὰ πειθάρχῳ φρενὶ</TextUnit>
    <TextUnit id="373" loc="375">δεῖπνόν τ' ἐπορσύνοντο, ναυβάτης τ' ἀνὴρ</TextUnit>
    <TextUnit id="374" loc="376">τροποῦτο κώπην σκαλμὸν ἀμφ' εὐήρετμον.</TextUnit>
    <TextUnit id="375" loc="377">ἐπεὶ δὲ φέγγος ἡλίου κατέφθιτο</TextUnit>
    <TextUnit id="376" loc="378">καὶ νὺξ ἐπῄει, πᾶς ἀνὴρ κώπης ἄναξ</TextUnit>
    <TextUnit id="377" loc="379">ἐς ναῦν ἐχώρει πᾶς θ' ὅπλων ἐπιστάτης:</TextUnit>
    <TextUnit id="378" loc="380">τάξις δὲ τάξιν παρεκάλει νεὼς μακρᾶς:</TextUnit>
    <TextUnit id="379" loc="381">πλέουσι δ' ὡς ἕκαστος ἦν τεταγμένος,</TextUnit>
    <TextUnit id="380" loc="382">καὶ πάννυχοι δὴ διάπλοον καθίστασαν</TextUnit>
    <TextUnit id="381" loc="383">ναῶν ἄνακτες πάντα ναυτικὸν λεών.</TextUnit>
    <TextUnit id="382" loc="384">καὶ νὺξ ἐχώρει, κοὐ μάλ' ̔Ελλήνων στρατὸς</TextUnit>
    <TextUnit id="383" loc="385">κρυφαῖον ἔκπλουν οὐδαμῇ καθίστατο:</TextUnit>
    <TextUnit id="384" loc="386">ἐπεί γε μέντοι λευκόπωλος ἡμέρα</TextUnit>
    <TextUnit id="385" loc="387">πᾶσαν κατέσχε γαῖαν εὐφεγγὴς ἰδεῖν,</TextUnit>
    <TextUnit id="386" loc="388">πρῶτον μὲν ἠχῇ κέλαδος ̔Ελλήνων πάρα</TextUnit>
    <TextUnit id="387" loc="389">μολπηδὸν ηὐφήμησεν, ὄρθιον δ' ἅμα</TextUnit>
    <TextUnit id="388" loc="390">ἀντηλάλαξε νησιώτιδος πέτρας</TextUnit>
    <TextUnit id="389" loc="391">ἠχώ: φόβος δὲ πᾶσι βαρβάροις παρῆν</TextUnit>
    <TextUnit id="390" loc="392">γνώμης ἀποσφαλεῖσιν: οὐ γὰρ ὡς φυγῇ</TextUnit>
    <TextUnit id="391" loc="393">παιᾶν' ἐφύμνουν σεμνὸν ̔́Ελληνες τότε,</TextUnit>
    <TextUnit id="392" loc="394">ἀλλ' ἐς μάχην ὁρμῶντες εὐψύχῳ θράσει:</TextUnit>
    <TextUnit id="393" loc="395">σάλπιγξ δ' ἀϋτῇ πάντ' ἐκεῖν' ἐπέφλεγεν.</TextUnit>
    <TextUnit id="394" loc="396">εὐθὺς δὲ κώπης ῥοθιάδος ξυνεμβολῇ</TextUnit>
    <TextUnit id="395" loc="397">ἔπαισαν ἅλμην βρύχιον ἐκ κελεύματος,</TextUnit>
    <TextUnit id="396" loc="398">θοῶς δὲ πάντες ἦσαν ἐκφανεῖς ἰδεῖν.</TextUnit>
    <TextUnit id="397" loc="399">τὸ δεξιὸν μὲν πρῶτον εὐτάκτως κέρας</TextUnit>
    <TextUnit id="398" loc="400">ἡγεῖτο κόσμῳ, δεύτερον δ' ὁ πᾶς στόλος</TextUnit>
    <TextUnit id="399" loc="401">ἐπεξεχώρει, καὶ παρῆν ὁμοῦ κλύειν</TextUnit>
    <TextUnit id="400" loc="402">πολλὴν βοήν, “ὦ παῖδες ̔Ελλήνων ἴτε,</TextUnit>
    <TextUnit id="401" loc="403">ἐλευθεροῦτε πατρίδ', ἐλευθεροῦτε δὲ</TextUnit>
    <TextUnit id="402" loc="404">παῖδας, γυναῖκας, θεῶν τέ πατρῴων ἕδη,</TextUnit>
    <TextUnit id="403" loc="405">θήκας τε προγόνων: νῦν ὑπὲρ πάντων ἀγών.”</TextUnit>
    <TextUnit id="404" loc="406">καὶ μὴν παρ' ἡμῶν Περσίδος γλώσσης ῥόθος</TextUnit>
    <TextUnit id="405" loc="407">ὑπηντίαζε, κοὐκέτ' ἦν μέλλειν ἀκμή.</TextUnit>
    <TextUnit id="406" loc="408">εὐθὺς δὲ ναῦς ἐν νηὶ χαλκήρη στόλον</TextUnit>
    <TextUnit id="407" loc="409">ἔπαισεν: ἦρξε δ' ἐμβολῆς ̔Ελληνικὴ</TextUnit>
    <TextUnit id="408" loc="410">ναῦς, κἀποθραύει πάντα Φοινίσσης νεὼς</TextUnit>
    <TextUnit id="409" loc="411">κόρυμβ', ἐπ' ἄλλην δ' ἄλλος ηὔθυνεν δόρυ.</TextUnit>
    <TextUnit id="410" loc="412">τὰ πρῶτα μέν νυν ῥεῦμα Περσικοῦ στρατοῦ</TextUnit>
    <TextUnit id="411" loc="413">ἀντεῖχεν: ὡς δὲ πλῆθος ἐν στενῷ νεῶν</TextUnit>
    <TextUnit id="412" loc="414">ἤθροιστ' ἀρωγὴ δ' οὔτις ἀλλήλοις παρῆν,</TextUnit>
    <TextUnit id="413" loc="415">αὐτοὶ δ' ὑφ' αὑτῶν ἐμβόλοις χαλκοστόμοις</TextUnit>
    <TextUnit id="414" loc="416">παίοντ', ἔθραυον πάντα κωπήρη στόλον,</TextUnit>
    <TextUnit id="415" loc="417">̔Ελληνικαί τε νῆες οὐκ ἀφρασμόνως</TextUnit>
    <TextUnit id="416" loc="418">κύκλῳ πέριξ ἔθεινον, ὑπτιοῦτο δὲ</TextUnit>
    <TextUnit id="417" loc="419">σκάφη νεῶν, θάλασσα δ' οὐκέτ' ἦν ἰδεῖν,</TextUnit>
    <TextUnit id="418" loc="420">ναυαγίων πλήθουσα καὶ φόνου βροτῶν.</TextUnit>
    <TextUnit id="419" loc="421">ἀκταὶ δὲ νεκρῶν χοιράδες τ' ἐπλήθυον,</TextUnit>
    <TextUnit id="420" loc="422">φυγῇ δ' ἀκόσμῳ πᾶσα ναῦς ἠρέσσετο,</TextUnit>
    <TextUnit id="421" loc="423">ὅσαιπερ ἦσαν βαρβάρου στρατεύματος.</TextUnit>
    <TextUnit id="422" loc="424">τοὶ δ' ὥστε θύννους ἤ τιν' ἰχθύων βόλον</TextUnit>
    <TextUnit id="423" loc="425">ἀγαῖσι κωπῶν θραύμασίν τ' ἐρειπίων</TextUnit>
    <TextUnit id="424" loc="426">ἔπαιον, ἐρράχιζον: οἰμωγὴ δ' ὁμοῦ</TextUnit>
    <TextUnit id="425" loc="427">κωκύμασιν κατεῖχε πελαγίαν ἅλα,</TextUnit>
    <TextUnit id="426" loc="428">ἕως κελαινῆς νυκτὸς ὄμμ' ἀφείλετο.</TextUnit>
    <TextUnit id="427" loc="429">κακῶν δὲ πλῆθος, οὐδ' ἂν εἰ δέκ' ἤματα</TextUnit>
    <TextUnit id="428" loc="430">στοιχηγοροίην, οὐκ ἂν ἐκπλήσαιμί σοι.</TextUnit>
    <TextUnit id="429" loc="431">εὖ γὰρ τόδ' ἴσθι, μηδάμ' ἡμέρᾳ μιᾷ</TextUnit>
    <TextUnit id="430" loc="432">πλῆθος τοσουτάριθμον ἀνθρώπων θανεῖν.</TextUnit>
    <TextUnit id="431" loc="433">αἰαῖ, κακῶν δὴ πέλαγος ἔρρωγεν μέγα</TextUnit>
    <TextUnit id="432" loc="434">Πέρσαις τε καὶ πρόπαντι βαρβάρων γένει.</TextUnit>
    <TextUnit id="433" loc="435">εὖ νυν τόδ' ἴσθι, μηδέπω μεσοῦν κακόν:</TextUnit>
    <TextUnit id="434" loc="436">τοιάδ' ἐπ' αὐτοῖς ἦλθε συμφορὰ πάθους</TextUnit>
    <TextUnit id="435" loc="437">ὡς τοῖσδε καὶ δὶς ἀντισηκῶσαι ῥοπῇ.</TextUnit>
    <TextUnit id="436" loc="438">καὶ τίς γένοιτ' ἂν τῆσδ' ἔτ' ἐχθίων τύχη;</TextUnit>
    <TextUnit id="437" loc="439">λέξον τίν' αὖ φὴς τήνδε συμφορὰν στρατῷ</TextUnit>
    <TextUnit id="438" loc="440">ἐλθεῖν κακῶν ῥέπουσαν ἐς τὰ μάσσονα.</TextUnit>
    <TextUnit id="439" loc="441">Περσῶν ὅσοιπερ ἦσαν ἀκμαῖοι φύσιν,</TextUnit>
    <TextUnit id="440" loc="442">ψυχήν τ' ἄριστοι κεὐγένειαν ἐκπρεπεῖς,</TextUnit>
    <TextUnit id="441" loc="443">αὐτῷ τ' ἄνακτι πίστιν ἐν πρώτοις ἀεί,</TextUnit>
    <TextUnit id="442" loc="444">τεθνᾶσιν αἰσχρῶς δυσκλεεστάτῳ μόρῳ.</TextUnit>
    <TextUnit id="443" loc="445">οἲ 'γὼ τάλαινα συμφορᾶς κακῆς, φίλοι.</TextUnit>
    <TextUnit id="444" loc="446">ποίῳ μόρῳ δὲ τούσδε φὴς ὀλωλέναι;</TextUnit>
    <TextUnit id="445" loc="447">νῆσός τις ἔστι πρόσθε Σαλαμῖνος τόπων,</TextUnit>
    <TextUnit id="446" loc="448">βαιά, δύσορμος ναυσίν, ἣν ὁ φιλόχορος</TextUnit>
    <TextUnit id="447" loc="449">Πὰν ἐμβατεύει, ποντίας ἀκτῆς ἔπι.</TextUnit>
    <TextUnit id="448" loc="450">ἐνταῦθα πέμπει τούσδ', ὅπως, ὅταν νεῶν</TextUnit>
    <TextUnit id="449" loc="451">φθαρέντες ἐχθροὶ νῆσον ἐκσῳζοίατο,</TextUnit>
    <TextUnit id="450" loc="452">κτείνοιεν εὐχείρωτον ̔Ελλήνων στρατόν,</TextUnit>
    <TextUnit id="451" loc="453">φίλους δ' ὑπεκσῴζοιεν ἐναλίων πόρων,</TextUnit>
    <TextUnit id="452" loc="454">κακῶς τὸ μέλλον ἱστορῶν. ὡς γὰρ θεὸς</TextUnit>
    <TextUnit id="453" loc="455">ναῶν ἔδωκε κῦδος ̔́Ελλησιν μάχης,</TextUnit>
    <TextUnit id="454" loc="456">αὐθημερὸν φράξαντες εὐχάλκοις δέμας</TextUnit>
    <TextUnit id="455" loc="457">ὅπλοισι ναῶν ἐξέθρῳσκον: ἀμφὶ δὲ</TextUnit>
    <TextUnit id="456" loc="458">κυκλοῦντο πᾶσαν νῆσον, ὥστ' ἀμηχανεῖν</TextUnit>
    <TextUnit id="457" loc="459">ὅποι τράποιντο. πολλὰ μὲν γὰρ ἐκ χερῶν</TextUnit>
    <TextUnit id="458" loc="460">πέτροισιν ἠράσσοντο, τοξικῆς τ' ἄπο</TextUnit>
    <TextUnit id="459" loc="461">θώμιγγος ἰοὶ προσπίτνοντές ὤλλυσαν:</TextUnit>
    <TextUnit id="460" loc="462">τέλος δ' ἐφορμηθέντες ἐξ ἑνὸς ῥόθου</TextUnit>
    <TextUnit id="461" loc="463">παίουσι, κρεοκοποῦσι δυστήνων μέλη,</TextUnit>
    <TextUnit id="462" loc="464">ἕως ἁπάντων ἐξαπέφθειραν βίον.</TextUnit>
    <TextUnit id="463" loc="465">Ξέρξης δ' ἀνῴμωξεν κακῶν ὁρῶν βάθος:</TextUnit>
    <TextUnit id="464" loc="466">ἕδραν γὰρ εἶχε παντὸς εὐαγῆ στρατοῦ,</TextUnit>
    <TextUnit id="465" loc="467">ὑψηλὸν ὄχθον ἄγχι πελαγίας ἁλός:</TextUnit>
    <TextUnit id="466" loc="468">ῥήξας δὲ πέπλους κἀνακωκύσας λιγύ,</TextUnit>
    <TextUnit id="467" loc="469">πεζῷ παραγγείλας ἄφαρ στρατεύματι,</TextUnit>
    <TextUnit id="468" loc="470">ἵης' ἀκόσμῳ ξὺν φυγῇ. τοιάνδε σοι</TextUnit>
    <TextUnit id="469" loc="471">πρὸς τῇ πάροιθε συμφορὰν πάρα στένειν.</TextUnit>
    <TextUnit id="470" loc="472">ὦ στυγνὲ δαῖμον, ὡς ἄρ' ἔψευσας φρενῶν</TextUnit>
    <TextUnit id="471" loc="473">Πέρσας: πικρὰν δὲ παῖς ἐμὸς τιμωρίαν</TextUnit>
    <TextUnit id="472" loc="474">κλεινῶν ̓Αθηνῶν ηὗρε, κοὐκ ἀπήρκεσαν</TextUnit>
    <TextUnit id="473" loc="475">οὓς πρόσθε Μαραθὼν βαρβάρων ἀπώλεσεν:</TextUnit>
    <TextUnit id="474" loc="476">ὧν ἀντίποινα παῖς ἐμὸς πράξειν δοκῶν</TextUnit>
    <TextUnit id="475" loc="477">τοσόνδε πλῆθος πημάτων ἐπέσπασεν.</TextUnit>
    <TextUnit id="476" loc="478">σὺ δ' εἰπέ, ναῶν αἳ πεφεύγασιν μόρον,</TextUnit>
    <TextUnit id="477" loc="479">ποῦ τάσδ' ἔλειπες: οἶσθα σημῆναι τορῶς;</TextUnit>
    <TextUnit id="478" loc="480">ναῶν γε ταγοὶ τῶν λελειμμένων σύδην</TextUnit>
    <TextUnit id="479" loc="481">κατ' οὖρον οὐκ εὔκοσμον αἴρονται φυγήν:</TextUnit>
    <TextUnit id="480" loc="482">στρατὸς δ' ὁ λοιπὸς ἔν τε Βοιωτῶν χθονὶ</TextUnit>
    <TextUnit id="481" loc="483">διώλλυθ', οἱ μὲν ἀμφὶ κρηναῖον γάνος</TextUnit>
    <TextUnit id="482" loc="484">δίψῃ πονοῦντες, οἱ δ' ὑπ' ἄσθματος κενοὶ</TextUnit>
    <TextUnit id="483" loc="485">διεκπερῶμεν ἔς τε Φωκέων χθόνα</TextUnit>
    <TextUnit id="484" loc="486">καὶ Δωρίδ' αἶαν, Μηλιᾶ τε κόλπον, οὗ</TextUnit>
    <TextUnit id="485" loc="487">Σπερχειὸς ἄρδει πεδίον εὐμενεῖ ποτῷ:</TextUnit>
    <TextUnit id="486" loc="488">κἀντεῦθεν ἡμᾶς γῆς ̓Αχαιίδος πέδον</TextUnit>
    <TextUnit id="487" loc="489">καὶ Θεσσαλῶν πόλεις ὑπεσπανισμένους</TextUnit>
    <TextUnit id="488" loc="490">βορᾶς ἐδέξαντ': ἔνθα δὴ πλεῖστοι 'θάνον</TextUnit>
    <TextUnit id="489" loc="491">δίψῃ τε λιμῷ τ': ἀμφότερα γὰρ ἦν τάδε.</TextUnit>
    <TextUnit id="490" loc="492">Μαγνητικὴν δὲ γαῖαν ἔς τε Μακεδόνων</TextUnit>
    <TextUnit id="491" loc="493">χώραν ἀφικόμεσθ', ἐπ' ̓Αξίου πόρον,</TextUnit>
    <TextUnit id="492" loc="494">Βόλβης θ' ἕλειον δόνακα, Πάγγαιόν τ' ὄρος,</TextUnit>
    <TextUnit id="493" loc="495">̓Ηδωνίδ' αἶαν: νυκτὶ δ' ἐν ταύτῃ θεὸς</TextUnit>
    <TextUnit id="494" loc="496">χειμῶν' ἄωρον ὦρσε, πήγνυσιν δὲ πᾶν</TextUnit>
    <TextUnit id="495" loc="497">ῥέεθρον ἁγνοῦ Στρυμόνος. θεοὺς δέ τις</TextUnit>
    <TextUnit id="496" loc="498">τὸ πρὶν νομίζων οὐδαμοῦ τότ' ηὔχετο</TextUnit>
    <TextUnit id="497" loc="499">λιταῖσι, γαῖαν οὐρανόν τε προσκυνῶν.</TextUnit>
    <TextUnit id="498" loc="500">ἐπεὶ δὲ πολλὰ θεοκλυτῶν ἐπαύσατο</TextUnit>
    <TextUnit id="499" loc="501">στρατός, περᾷ κρυσταλλοπῆγα διὰ πόρον:</TextUnit>
    <TextUnit id="500" loc="502">χὤστις μὲν ἡμῶν πρὶν σκεδασθῆναι θεοῦ</TextUnit>
    <TextUnit id="501" loc="503">ἀκτῖνας ὡρμήθη, σεσωσμένος κυρεῖ.</TextUnit>
    <TextUnit id="502" loc="504">φλέγων γὰρ αὐγαῖς λαμπρὸς ἡλίου κύκλος</TextUnit>
    <TextUnit id="503" loc="505">μέσον πόρον διῆκε, θερμαίνων φλογί.</TextUnit>
    <TextUnit id="504" loc="506">πῖπτον δ' ἐπ' ἀλλήλοισιν: ηὐτύχει δέ τοι</TextUnit>
    <TextUnit id="505" loc="507">ὅστις τάχιστα πνεῦμ' ἀπέρρηξεν βίου.</TextUnit>
    <TextUnit id="506" loc="508">ὅσοι δὲ λοιποὶ κἄτυχον σωτηρίας,</TextUnit>
    <TextUnit id="507" loc="509">Θρῄκην περάσαντες μόγις πολλῷ πόνῳ,</TextUnit>
    <TextUnit id="508" loc="510">ἥκουσιν ἐκφυγόντες, οὐ πολλοί τινες,</TextUnit>
    <TextUnit id="509" loc="511">ἐφ' ἑστιοῦχον γαῖαν: ὡς στένειν πόλιν</TextUnit>
    <TextUnit id="510" loc="512">Περσῶν, ποθοῦσαν φιλτάτην ἥβην χθονός.</TextUnit>
    <TextUnit id="511" loc="513">ταῦτ' ἔστ' ἀληθῆ: πολλὰ δ' ἐκλείπω λέγων</TextUnit>
    <TextUnit id="512" loc="514">κακῶν ἃ Πέρσαις ἐγκατέσκηψεν θεός.</TextUnit>
    <TextUnit id="513" loc="515">ὦ δυσπόνητε δαῖμον, ὡς ἄγαν βαρὺς</TextUnit>
    <TextUnit id="514" loc="516">ποδοῖν ἐνήλου παντὶ Περσικῷ γένει.</TextUnit>
    <TextUnit id="515" loc="517">οἲ 'γὼ τάλαινα διαπεπραγμένου στρατοῦ:</TextUnit>
    <TextUnit id="516" loc="518">ὦ νυκτὸς ὄψις ἐμφανὴς ἐνυπνίων,</TextUnit>
    <TextUnit id="517" loc="519">ὡς κάρτα μοι σαφῶς ἐδήλωσας κακά.</TextUnit>
    <TextUnit id="518" loc="520">ὑμεῖς δὲ φαύλως αὔτ' ἄγαν ἐκρίνατε.</TextUnit>
    <TextUnit id="519" loc="521">ὅμως δ', ἐπειδὴ τῇδ' ἐκύρωσεν φάτις</TextUnit>
    <TextUnit id="520" loc="522">ὑμῶν, θεοῖς μὲν πρῶτον εὔξασθαι θέλω:</TextUnit>
    <TextUnit id="521" loc="523">ἔπειτα Γῇ τε καὶ φθιτοῖς δωρήματα</TextUnit>
    <TextUnit id="522" loc="524">ἥξω λαβοῦσα πέλανον ἐξ οἴκων ἐμῶν,—</TextUnit>
    <TextUnit id="523" loc="525">ἐπίσταμαι μὲν ὡς ἐπ' ἐξειργασμένοις,</TextUnit>
    <TextUnit id="524" loc="526">ἀλλ' ἐς τὸ λοιπὸν εἴ τι δὴ λῷον πέλοι.</TextUnit>
    <TextUnit id="525" loc="527">ὑμᾶς δὲ χρὴ 'πὶ τοῖσδε τοῖς πεπραγμένοις</TextUnit>
    <TextUnit id="526" loc="528">πιστοῖσι πιστὰ ξυμφέρειν βουλεύματα:</TextUnit>
    <TextUnit id="527" loc="529">καὶ παῖδ', ἐάν περ δεῦρ' ἐμοῦ πρόσθεν μόλῃ,</TextUnit>
    <TextUnit id="528" loc="530">παρηγορεῖτε, καὶ προπέμπετ' ἐς δόμους,</TextUnit>
    <TextUnit id="529" loc="531">μὴ καί τι πρὸς κακοῖσι προσθῆται κακόν.</TextUnit>
    <TextUnit id="530" loc="532">ὦ Ζεῦ βασιλεῦ, νῦν γὰρ Περσῶν</TextUnit>
    <TextUnit id="531" loc="533">τῶν μεγαλαύχων καὶ πολυάνδρων</TextUnit>
    <TextUnit id="532" loc="534">στρατιὰν ὀλέσας</TextUnit>
    <TextUnit id="533" loc="535">ἄστυ τὸ Σούσων ἠδ' ̓Αγβατάνων</TextUnit>
    <TextUnit id="534" loc="536">πένθει δνοφερῷ κατέκρυψας:</TextUnit>
    <TextUnit id="535" loc="537">πολλαὶ δ' ἀταλαῖς χερσὶ καλύπτρας</TextUnit>
    <TextUnit id="536" loc="538">κατερεικόμεναι</TextUnit>
    <TextUnit id="537" loc="539">διαμυδαλέοις δάκρυσι κόλπους</TextUnit>
    <TextUnit id="538" loc="540">τέγγους', ἄλγους μετέχουσαι.</TextUnit>
    <TextUnit id="539" loc="541">αἱ δ' ἁβρόγοοι Περσίδες ἀνδρῶν</TextUnit>
    <TextUnit id="540" loc="542">ποθέουσαι ἰδεῖν ἀρτιζυγίαν,</TextUnit>
    <TextUnit id="541" loc="543">λέκτρων εὐνὰς ἁβροχίτωνας,</TextUnit>
    <TextUnit id="542" loc="544">χλιδανῆς ἥβης τέρψιν, ἀφεῖσαι,</TextUnit>
    <TextUnit id="543" loc="545">πενθοῦσι γόοις ἀκορεστοτάτοις.</TextUnit>
    <TextUnit id="544" loc="546">κἀγὼ δὲ μόρον τῶν οἰχομένων</TextUnit>
    <TextUnit id="545" loc="547">αἴρω δοκίμως πολυπενθῆ.</TextUnit>
    <TextUnit id="546" loc="548">νῦν γὰρ δὴ πρόπασα μὲν στένει γαῖ'</TextUnit>
    <TextUnit id="547" loc="549">̓Ασιὰς ἐκκενουμένα.</TextUnit>
    <TextUnit id="548" loc="550">Ξέρξης μὲν ἄγαγεν, ποποῖ,</TextUnit>
    <TextUnit id="549" loc="551">Ξέρξης δ' ἀπώλεσεν, τοτοῖ,</TextUnit>
    <TextUnit id="550" loc="552">Ξέρξης δὲ πάντ' ἐπέσπε δυσφρόνως</TextUnit>
    <TextUnit id="551" loc="553">βαρίδεσσι ποντίαις.</TextUnit>
    <TextUnit id="552" loc="554">τίπτε Δαρεῖος μὲν οὕ-</TextUnit>
    <TextUnit id="553" loc="555">τω τότ' ἀβλαβὴς ἐπῆν</TextUnit>
    <TextUnit id="554" loc="556">τόξαρχος πολιήταις,</TextUnit>
    <TextUnit id="555" loc="557">Σουσίδαις φίλος ἄκτωρ;</TextUnit>
    <TextUnit id="556" loc="558">πεζούς τε γὰρ καὶ θαλασσίους</TextUnit>
    <TextUnit id="557" loc="559">λινόπτεροι κυανώπιδες</TextUnit>
    <TextUnit id="558" loc="560">νᾶες μὲν ἄγαγον, ποποῖ,</TextUnit>
    <TextUnit id="559" loc="561">νᾶες δ' ἀπώλεσαν, τοτοῖ,</TextUnit>
    <TextUnit id="560" loc="562">νᾶες πανωλέθροισιν ἐμβολαῖς,</TextUnit>
    <TextUnit id="561" loc="563">αἵ τ' ̓Ιαόνων χέρες.</TextUnit>
    <TextUnit id="562" loc="564">τυτθὰ δ' ἐκφυγεῖν ἄνακτ'</TextUnit>
    <TextUnit id="563" loc="565">αὐτὸν εἰσακούομεν</TextUnit>
    <TextUnit id="564" loc="566">Θρῄκης ἂμ πεδιήρεις</TextUnit>
    <TextUnit id="565" loc="567">δυσχίμους τε κελεύθους.</TextUnit>
    <TextUnit id="566" loc="568">τοὶ δ' ἄρα πρωτόμοιροι, φεῦ,</TextUnit>
    <TextUnit id="567" loc="569">λειφθέντες πρὸς ἀνάγκας, ἠέ,</TextUnit>
    <TextUnit id="568" loc="570">ἀκτὰς ἀμφὶ Κυχρείας, ὀᾶ,</TextUnit>
    <TextUnit id="569" loc="571">σύρονται: στένε καὶ δακνά-</TextUnit>
    <TextUnit id="570" loc="572">ζου, βαρὺ δ' ἀμβόασον</TextUnit>
    <TextUnit id="571" loc="573">οὐράνι' ἄχη, ὀᾶ:</TextUnit>
    <TextUnit id="572" loc="574">τεῖνε δὲ δυσβάυκτον</TextUnit>
    <TextUnit id="573" loc="575">βοᾶτιν τάλαιναν αὐδάν.</TextUnit>
    <TextUnit id="574" loc="576">γναπτόμενοι δὲ δίνᾳ, φεῦ,</TextUnit>
    <TextUnit id="575" loc="577">σκύλλονται πρὸς ἀναύδων, ἠέ,</TextUnit>
    <TextUnit id="576" loc="578">παίδων τᾶς ἀμιάντου, ὀᾶ.</TextUnit>
    <TextUnit id="577" loc="579">πενθεῖ δ' ἄνδρα δόμος στερη-</TextUnit>
    <TextUnit id="578" loc="580">θείς τοκέες τ' ἄπαιδες</TextUnit>
    <TextUnit id="579" loc="581">δαιμόνι' ἄχη, ὀᾶ,</TextUnit>
    <TextUnit id="580" loc="582">δυρόμενοι γέροντες</TextUnit>
    <TextUnit id="581" loc="583">τὸ πᾶν δὴ κλύουσιν ἄλγος.</TextUnit>
    <TextUnit id="582" loc="584">τοὶ δ' ἀνὰ γᾶν ̓Ασίαν δὴν</TextUnit>
    <TextUnit id="583" loc="585">οὐκέτι περσονομοῦνται,</TextUnit>
    <TextUnit id="584" loc="586">οὐδ' ἔτι δασμοφοροῦσιν</TextUnit>
    <TextUnit id="585" loc="587">δεσποσύνοισιν ἀνάγκαις,</TextUnit>
    <TextUnit id="586" loc="588">οὐδ' ἐς γᾶν προπίτνοντες</TextUnit>
    <TextUnit id="587" loc="589">ἅζονται: βασιλεία</TextUnit>
    <TextUnit id="588" loc="590">γὰρ διόλωλεν ἰσχύς.</TextUnit>
    <TextUnit id="589" loc="591">οὐδ' ἔτι γλῶσσα βροτοῖσιν</TextUnit>
    <TextUnit id="590" loc="592">ἐν φυλακαῖς: λέλυται γὰρ</TextUnit>
    <TextUnit id="591" loc="593">λαὸς ἐλεύθερα βάζειν,</TextUnit>
    <TextUnit id="592" loc="594">ὡς ἐλύθη ζυγὸν ἀλκᾶς.</TextUnit>
    <TextUnit id="593" loc="595">αἱμαχθεῖσα δ' ἄρουραν</TextUnit>
    <TextUnit id="594" loc="596">Αἴαντος περικλύστα</TextUnit>
    <TextUnit id="595" loc="597">νᾶσος ἔχει τὰ Περσᾶν.</TextUnit>
    <TextUnit id="596" loc="598">φίλοι, κακῶν μὲν ὅστις ἔμπειρος κυρεῖ,</TextUnit>
    <TextUnit id="597" loc="599">ἐπίσταται βροτοῖσιν ὡς ὅταν κλύδων</TextUnit>
    <TextUnit id="598" loc="600">κακῶν ἐπέλθῃ πάντα δειμαίνειν φιλεῖ:</TextUnit>
    <TextUnit id="599" loc="601">ὅταν δ' ὁ δαίμων εὐροῇ, πεποιθέναι</TextUnit>
    <TextUnit id="600" loc="602">τὸν αὐτὸν αἰεὶ δαίμον' οὐριεῖν τύχην.</TextUnit>
    <TextUnit id="601" loc="603">ἐμοὶ γὰρ ἤδη πάντα μὲν φόβου πλέα</TextUnit>
    <TextUnit id="602" loc="604">ἐν ὄμμασιν τἀνταῖα φαίνεται θεῶν,</TextUnit>
    <TextUnit id="603" loc="605">βοᾷ δ' ἐν ὠσὶ κέλαδος οὐ παιώνιος:</TextUnit>
    <TextUnit id="604" loc="606">τοία κακῶν ἔκπληξις ἐκφοβεῖ φρένας.</TextUnit>
    <TextUnit id="605" loc="607">τοιγὰρ κέλευθον τήνδ' ἄνευ τ' ὀχημάτων</TextUnit>
    <TextUnit id="606" loc="608">χλιδῆς τε τῆς πάροιθεν ἐκ δόμων πάλιν</TextUnit>
    <TextUnit id="607" loc="609">ἔστειλα, παιδὸς πατρὶ πρευμενεῖς χοὰς</TextUnit>
    <TextUnit id="608" loc="610">φέρους', ἅπερ νεκροῖσι μειλικτήρια,</TextUnit>
    <TextUnit id="609" loc="611">βοός τ' ἀφ' ἁγνῆς λευκὸν εὔποτον γάλα,</TextUnit>
    <TextUnit id="610" loc="612">τῆς τ' ἀνθεμουργοῦ στάγμα, παμφαὲς μέλι,</TextUnit>
    <TextUnit id="611" loc="613">λιβάσιν ὑδρηλαῖς παρθένου πηγῆς μέτα,</TextUnit>
    <TextUnit id="612" loc="614">ἀκήρατόν τε μητρὸς ἀγρίας ἄπο</TextUnit>
    <TextUnit id="613" loc="615">ποτὸν παλαιᾶς ἀμπέλου γάνος τόδε:</TextUnit>
    <TextUnit id="614" loc="616">τῆς τ' αἰὲν ἐν φύλλοισι θαλλούσης βίον</TextUnit>
    <TextUnit id="615" loc="617">ξανθῆς ἐλαίας καρπὸς εὐώδης πάρα,</TextUnit>
    <TextUnit id="616" loc="618">ἄνθη τε πλεκτά, παμφόρου γαίας τέκνα,</TextUnit>
    <TextUnit id="617" loc="619">ἀλλ', ὦ φίλοι, χοαῖσι ταῖσδε νερτέρων</TextUnit>
    <TextUnit id="618" loc="620">ὕμνους ἐπευφημεῖτε, τόν τε δαίμονα</TextUnit>
    <TextUnit id="619" loc="621">Δαρεῖον ἀνακαλεῖσθε, γαπότους δ' ἐγὼ</TextUnit>
    <TextUnit id="620" loc="622">τιμὰς προπέμψω τάσδε νερτέροις θεοῖς.</TextUnit>
    <TextUnit id="621" loc="623">βασίλεια γύναι, πρέσβος Πέρσαις,</TextUnit>
    <TextUnit id="622" loc="624">σύ τε πέμπε χοὰς θαλάμους ὑπὸ γῆς,</TextUnit>
    <TextUnit id="623" loc="625">ἡμεῖς θ' ὕμνοις αἰτησόμεθα</TextUnit>
    <TextUnit id="624" loc="626">φθιμένων πομποὺς</TextUnit>
    <TextUnit id="625" loc="627">εὔφρονας εἶναι κατὰ γαίας.</TextUnit>
    <TextUnit id="626" loc="628">ἀλλά, χθόνιοι δαίμονες ἁγνοί,</TextUnit>
    <TextUnit id="627" loc="629">Γῆ τε καὶ ̔Ερμῆ, βασιλεῦ τ' ἐνέρων,</TextUnit>
    <TextUnit id="628" loc="630">πέμψατ' ἔνερθεν ψυχὴν ἐς φῶς:</TextUnit>
    <TextUnit id="629" loc="631">εἰ γάρ τι κακῶν ἄκος οἶδε πλέον,</TextUnit>
    <TextUnit id="630" loc="632">μόνος ἂν θνητῶν πέρας εἴποι.</TextUnit>
    <TextUnit id="631" loc="633">ἦ ῥ' ἀίει μου μακαρίτας</TextUnit>
    <TextUnit id="632" loc="634">ἰσοδαίμων βασιλεὺς</TextUnit>
    <TextUnit id="633" loc="635">βάρβαρ' ἀσαφηνῆ</TextUnit>
    <TextUnit id="634" loc="636">ἱέντος τὰ παναίολ' αἰ-</TextUnit>
    <TextUnit id="635" loc="637">ανῆ δύσθροα βάγματ', ἢ</TextUnit>
    <TextUnit id="636" loc="638">παντάλαν' ἄχη διαβοάσω;</TextUnit>
    <TextUnit id="637" loc="639">νέρθεν ἆρα κλύει μου;</TextUnit>
    <TextUnit id="638" loc="640">ἀλλὰ σύ μοι Γᾶ τε καὶ ἄλλοι</TextUnit>
    <TextUnit id="639" loc="641">χθονίων ἁγεμόνες</TextUnit>
    <TextUnit id="640" loc="642">δαίμονα μεγαυχῆ</TextUnit>
    <TextUnit id="641" loc="643">ἰόντ' αἰνέσατ' ἐκ δόμων,</TextUnit>
    <TextUnit id="642" loc="644">Περσᾶν Σουσιγενῆ θεόν:</TextUnit>
    <TextUnit id="643" loc="645">πέμπετε δ' ἄνω οἷον οὔπω</TextUnit>
    <TextUnit id="644" loc="646">Περσὶς αἶ' ἐκάλυψεν.</TextUnit>
    <TextUnit id="645" loc="647">ἦ φίλος ἁνήρ, φίλος ὄχθος:</TextUnit>
    <TextUnit id="646" loc="648">φίλα γὰρ κέκευθεν ἤθη.</TextUnit>
    <TextUnit id="647" loc="649">̓Αιδωνεὺς δ' ἀναπομ-</TextUnit>
    <TextUnit id="648" loc="650">πὸς ἀνείης, ̓Αιδωνεύς,</TextUnit>
    <TextUnit id="649" loc="651">θεῖον ἀνάκτορα Δαριᾶνα. ἠέ.</TextUnit>
    <TextUnit id="650" loc="652">οὐδὲ γὰρ ἄνδρας ποτ' ἀπώλλυ</TextUnit>
    <TextUnit id="651" loc="653">πολεμοφθόροισιν ἄταις,</TextUnit>
    <TextUnit id="652" loc="654">θεομήστωρ δ' ἐκικλή-</TextUnit>
    <TextUnit id="653" loc="655">σκετο Πέρσαις, θεομήστωρ δ'</TextUnit>
    <TextUnit id="654" loc="656">ἔσκεν,ἐπεὶ στρατὸν εὖ ποδούχει. ἠέ.</TextUnit>
    <TextUnit id="655" loc="657">βαλήν, ἀρχαῖος βαλήν,</TextUnit>
    <TextUnit id="656" loc="658">ἴθι, ἱκοῦ:</TextUnit>
    <TextUnit id="657" loc="659">ἔλθ' ἐπ' ἄκρον κόρυμβον ὄχθου,</TextUnit>
    <TextUnit id="658" loc="660">κροκόβαπτον ποδὸς εὔμαριν ἀείρων,</TextUnit>
    <TextUnit id="659" loc="661">βασιλείου τιάρας</TextUnit>
    <TextUnit id="660" loc="662">φάλαρον πιφαύσκων.</TextUnit>
    <TextUnit id="661" loc="663">βάσκε πάτερ ἄκακε Δαριάν, οἶ.</TextUnit>
    <TextUnit id="662" loc="664">ὅπως αἰανῆ κλύῃς</TextUnit>
    <TextUnit id="663" loc="665">νέα τ' ἄχη,</TextUnit>
    <TextUnit id="664" loc="666">δέσποτα δεσπότου φάνηθι.</TextUnit>
    <TextUnit id="665" loc="667">Στυγία γάρ τις ἐπ' ἀχλὺς πεπόταται:</TextUnit>
    <TextUnit id="666" loc="668">νεολαία γὰρ ἤδη</TextUnit>
    <TextUnit id="667" loc="670">κατὰ πᾶς' ὄλωλεν.</TextUnit>
    <TextUnit id="668" loc="671">βάσκε πάτερ ἄκακε Δαριάν, οἶ.</TextUnit>
    <TextUnit id="669" loc="672">αἰαῖ αἰαῖ:</TextUnit>
    <TextUnit id="670" loc="673">ὦ πολύκλαυτε φίλοισι θανών,</TextUnit>
    <TextUnit id="671" loc="675">†τί τάδε δυνάτα δυνάτα</TextUnit>
    <TextUnit id="672" loc="676">περὶ τᾷ σᾷ δίδυμα  διαγόεν  ἁμάρτια;†</TextUnit>
    <TextUnit id="673" loc="677">πᾶσαι γᾷ τᾷδ'</TextUnit>
    <TextUnit id="674" loc="678">ἐξέφθινται τρίσκαλμοι</TextUnit>
    <TextUnit id="675" loc="680">νᾶες ἄναες ἄναες.</TextUnit>
    <TextUnit id="676" loc="681">ὦ πιστὰ πιστῶν ἥλικές θ' ἥβης ἐμῆς</TextUnit>
    <TextUnit id="677" loc="682">Πέρσαι γεραιοί, τίνα πόλις πονεῖ πόνον;</TextUnit>
    <TextUnit id="678" loc="683">στένει, κέκοπται, καὶ χαράσσεται πέδον.</TextUnit>
    <TextUnit id="679" loc="684">λεύσσων δ' ἄκοιτιν τὴν ἐμὴν τάφου πέλας</TextUnit>
    <TextUnit id="680" loc="685">ταρβῶ, χοὰς δὲ πρευμενὴς ἐδεξάμην.</TextUnit>
    <TextUnit id="681" loc="686">ὑμεῖς δὲ θρηνεῖτ' ἐγγὺς ἑστῶτες τάφου</TextUnit>
    <TextUnit id="682" loc="687">καὶ ψυχαγωγοῖς ὀρθιάζοντες γόοις</TextUnit>
    <TextUnit id="683" loc="688">οἰκτρῶς καλεῖσθέ μ': ἐστὶ δ' οὐκ εὐέξοδον,</TextUnit>
    <TextUnit id="684" loc="689">ἄλλως τε πάντως χοἰ κατὰ χθονὸς θεοὶ</TextUnit>
    <TextUnit id="685" loc="690">λαβεῖν ἀμείνους εἰσὶν ἢ μεθιέναι.</TextUnit>
    <TextUnit id="686" loc="691">ὅμως δ' ἐκείνοις ἐνδυναστεύσας ἐγὼ</TextUnit>
    <TextUnit id="687" loc="692">ἥκω. τάχυνε δ' ὡς ἄμεμπτος ὦ χρόνου.</TextUnit>
    <TextUnit id="688" loc="693">τί ἐστι Πέρσαις νεοχμὸν ἐμβριθὲς κακόν:</TextUnit>
    <TextUnit id="689" loc="694">σέβομαι μὲν προσιδέσθαι,</TextUnit>
    <TextUnit id="690" loc="695">σέβομαι δ' ἀντία λέξαι</TextUnit>
    <TextUnit id="691" loc="696">σέθεν ἀρχαίῳ περὶ τάρβει.</TextUnit>
    <TextUnit id="692" loc="697">ἀλλ' ἐπεὶ κάτωθεν ἦλθον σοῖς γόοις πεπεισμένος,</TextUnit>
    <TextUnit id="693" loc="698">μή τι μακιστῆρα μῦθον, ἀλλὰ σύντομον λέγων</TextUnit>
    <TextUnit id="694" loc="699">εἰπὲ καὶ πέραινε πάντα, τὴν ἐμὴν αἰδῶ μεθείς.</TextUnit>
    <TextUnit id="695" loc="700">δίεμαι μὲν χαρίσασθαι,</TextUnit>
    <TextUnit id="696" loc="701">δίεμαι δ' ἀντία φάσθαι,</TextUnit>
    <TextUnit id="697" loc="702">λέξας δύσλεκτα φίλοισιν.</TextUnit>
    <TextUnit id="698" loc="703">ἀλλ' ἐπεὶ δέος παλαιὸν σοὶ φρενῶν ἀνθίσταται,</TextUnit>
    <TextUnit id="699" loc="704">τῶν ἐμῶν λέκτρων γεραιὰ ξύννομ' εὐγενὲς γύναι,</TextUnit>
    <TextUnit id="700" loc="705">κλαυμάτων λήξασα τῶνδε καὶ γόων σαφές τί μοι</TextUnit>
    <TextUnit id="701" loc="706">λέξον: ἀνθρώπεια δ' ἄν τοι πήματ' ἂν τύχοι βροτοῖς.</TextUnit>
    <TextUnit id="702" loc="707">πολλὰ μὲν γὰρ ἐκ θαλάσσης, πολλὰ δ' ἐκ χέρσου κακὰ</TextUnit>
    <TextUnit id="703" loc="708">γίγνεται θνητοῖς, ὁ μάσσων βίοτος ἢν ταθῇ, πρόσω.</TextUnit>
    <TextUnit id="704" loc="709">ὦ βροτῶν πάντων ὑπερσχὼν ὄλβον εὐτυχεῖ πότμῳ</TextUnit>
    <TextUnit id="705" loc="710">ὡς ἕως τ' ἔλευσσες αὐγὰς ἡλίου ζηλωτὸς ὢν</TextUnit>
    <TextUnit id="706" loc="711">βίοτον εὐαίωνα Πέρσαις ὡς θεὸς διήγαγες,</TextUnit>
    <TextUnit id="707" loc="712">νῦν τέ σε ζηλῶ θανόντα, πρὶν κακῶν ἰδεῖν βάθος.</TextUnit>
    <TextUnit id="708" loc="713">πάντα γάρ, Δαρεῖ' ἀκούσῃ μῦθον ἐν βραχεῖ χρόνῳ.</TextUnit>
    <TextUnit id="709" loc="714">διαπεπόρθηται τὰ Περσῶν πράγμαθ', ὡς εἰπεῖν ἔπος.</TextUnit>
    <TextUnit id="710" loc="715">τίνι τρόπῳ; λοιμοῦ τις ἦλθε σκηπτὸς ἢ στάσις πόλει;</TextUnit>
    <TextUnit id="711" loc="716">οὐδαμῶς: ἀλλ' ἀμφ' ̓Αθήνας πᾶς κατέφθαρται στρατός.</TextUnit>
    <TextUnit id="712" loc="717">τίς δ' ἐμῶν ἐκεῖσε παίδων ἐστρατηλάτει; φράσον.</TextUnit>
    <TextUnit id="713" loc="718">θούριος Ξέρξης, κενώσας πᾶσαν ἠπείρου πλάκα.</TextUnit>
    <TextUnit id="714" loc="719">πεζὸς ἢ ναύτης δὲ πεῖραν τήνδ' ἐμώρανεν τάλας;</TextUnit>
    <TextUnit id="715" loc="720">ἀμφότερα: διπλοῦν μέτωπον ἦν δυοῖν στρατευμάτοιν.</TextUnit>
    <TextUnit id="716" loc="721">πῶς δὲ καὶ στρατὸς τοσόσδε πεζὸς ἤνυσεν περᾶν;</TextUnit>
    <TextUnit id="717" loc="722">μηχαναῖς ἔζευξεν ̔́Ελλης πορθμόν, ὥστ' ἔχειν πόρον.</TextUnit>
    <TextUnit id="718" loc="723">καὶ τόδ' ἐξέπραξεν, ὥστε Βόσπορον κλῇσαι μέγαν:</TextUnit>
    <TextUnit id="719" loc="724">ὧδ' ἔχει: γνώμης δέ πού τις δαιμόνων ξυνήψατο.</TextUnit>
    <TextUnit id="720" loc="725">φεῦ, μέγας τις ἦλθε δαίμων, ὥστε μὴ φρονεῖν καλῶς.</TextUnit>
    <TextUnit id="721" loc="726">ὡς ἰδεῖν τέλος πάρεστιν οἷον ἤνυσεν κακόν.</TextUnit>
    <TextUnit id="722" loc="727">καὶ τί δὴ πράξασιν αὐτοῖς ὧδ' ἐπιστενάζετε;</TextUnit>
    <TextUnit id="723" loc="728">ναυτικὸς στρατὸς κακωθεὶς πεζὸν ὤλεσε στρατόν.</TextUnit>
    <TextUnit id="724" loc="729">ὧδε παμπήδην δὲ λαὸς πᾶς κατέφθαρται δορί;</TextUnit>
    <TextUnit id="725" loc="730">πρὸς τάδ' ὡς Σούσων μὲν ἄστυ πᾶν κενανδρίαν στένει.</TextUnit>
    <TextUnit id="726" loc="731">ὦ πόποι κεδνῆς ἀρωγῆς κἀπικουρίας στρατοῦ.</TextUnit>
    <TextUnit id="727" loc="732">Βακτρίων δ' ἔρρει πανώλης δῆμος, οὐδέ τις γέρων.</TextUnit>
    <TextUnit id="728" loc="733">ὦ μέλεος, οἵαν ἄρ' ἥβην ξυμμάχων ἀπώλεσεν.</TextUnit>
    <TextUnit id="729" loc="734">μονάδα δὲ Ξέρξην ἔρημόν φασιν οὐ πολλῶν μέτα—</TextUnit>
    <TextUnit id="730" loc="735">πῶς τε δὴ καὶ ποῖ τελευτᾶν; ἔστι τις σωτηρία;</TextUnit>
    <TextUnit id="731" loc="736">ἄσμενον μολεῖν γέφυραν γαῖν δυοῖν ζευκτηρίαν.</TextUnit>
    <TextUnit id="732" loc="737">καὶ πρὸς ἤπειρον σεσῶσθαι τήνδε, τοῦτ' ἐτήτυμον;</TextUnit>
    <TextUnit id="733" loc="738">ναί: λόγος κρατεῖ σαφηνὴς τοῦτό γ', οὐδ' ἔνι στάσις.</TextUnit>
    <TextUnit id="734" loc="739">φεῦ, ταχεῖά γ' ἦλθε χρησμῶν πρᾶξις, ἐς δὲ παῖδ' ἐμὸν</TextUnit>
    <TextUnit id="735" loc="740">Ζεὺς ἀπέσκηψεν τελευτὴν θεσφάτων: ἐγὼ δέ που</TextUnit>
    <TextUnit id="736" loc="741">διὰ μακροῦ χρόνου τάδ' ηὔχουν ἐκτελευτήσειν θεούς:</TextUnit>
    <TextUnit id="737" loc="742">ἀλλ' ὅταν σπεύδῃ τις αὐτός, χὠ θεὸς συνάπτεται.</TextUnit>
    <TextUnit id="738" loc="743">νῦν κακῶν ἔοικε πηγὴ πᾶσιν ηὑρῆσθαι φίλοις.</TextUnit>
    <TextUnit id="739" loc="744">παῖς δ' ἐμὸς τάδ' οὐ κατειδὼς ἤνυσεν νέῳ θράσει:</TextUnit>
    <TextUnit id="740" loc="745">ὅστις ̔Ελλήσποντον ἱρὸν δοῦλον ὣς δεσμώμασιν</TextUnit>
    <TextUnit id="741" loc="746">ἤλπισε σχήσειν ῥέοντα, Βόσπορον ῥόον θεοῦ:</TextUnit>
    <TextUnit id="742" loc="747">καὶ πόρον μετερρύθμιζε, καὶ πέδαις σφυρηλάτοις</TextUnit>
    <TextUnit id="743" loc="748">περιβαλὼν πολλὴν κέλευθον ἤνυσεν πολλῷ στρατῷ,</TextUnit>
    <TextUnit id="744" loc="749">θνητὸς ὢν θεῶν τε πάντων ᾤετ', οὐκ εὐβουλίᾳ,</TextUnit>
    <TextUnit id="745" loc="750">καὶ Ποσειδῶνος κρατήσειν. πῶς τάδ' οὐ νόσος φρενῶν</TextUnit>
    <TextUnit id="746" loc="751">εἶχε παῖδ' ἐμόν; δέδοικα μὴ πολὺς πλούτου πόνος</TextUnit>
    <TextUnit id="747" loc="752">οὑμὸς ἀνθρώποις γένηται τοῦ φθάσαντος ἁρπαγή.</TextUnit>
    <TextUnit id="748" loc="753">ταῦτά τοι κακοῖς ὁμιλῶν ἀνδράσιν διδάσκεται</TextUnit>
    <TextUnit id="749" loc="754">θούριος Ξέρξης: λέγουσι δ' ὡς σὺ μὲν μέγαν τέκνοις</TextUnit>
    <TextUnit id="750" loc="755">πλοῦτον ἐκτήσω ξὺν αἰχμῇ, τὸν δ' ἀνανδρίας ὕπο</TextUnit>
    <TextUnit id="751" loc="756">ἔνδον αἰχμάζειν, πατρῷον δ' ὄλβον οὐδὲν αὐξάνειν.</TextUnit>
    <TextUnit id="752" loc="757">τοιάδ' ἐξ ἀνδρῶν ὀνείδη πολλάκις κλύων κακῶν</TextUnit>
    <TextUnit id="753" loc="758">τήνδ' ἐβούλευσεν κέλευθον καὶ στράτευμ' ἐφ' ̔Ελλάδα.</TextUnit>
    <TextUnit id="754" loc="759">τοιγάρ σφιν ἔργον ἐστὶν ἐξειργασμένον</TextUnit>
    <TextUnit id="755" loc="760">μέγιστον, ἀείμνηστον, οἷον οὐδέπω</TextUnit>
    <TextUnit id="756" loc="761">τόδ' ἄστυ Σούσων ἐξεκείνωσεν πεσόν,</TextUnit>
    <TextUnit id="757" loc="762">ἐξ οὗτε τιμὴν Ζεὺς ἄναξ τήνδ' ὤπασεν,</TextUnit>
    <TextUnit id="758" loc="763">ἕν' ἄνδρ' ἁπάσης ̓Ασίδος μηλοτρόφου</TextUnit>
    <TextUnit id="759" loc="764">ταγεῖν, ἔχοντα σκῆπτρον εὐθυντήριον.</TextUnit>
    <TextUnit id="760" loc="765">Μῆδος γὰρ ἦν ὁ πρῶτος ἡγεμὼν στρατοῦ:</TextUnit>
    <TextUnit id="761" loc="766">ἄλλος δ' ἐκείνου παῖς τόδ' ἔργον ἤνυσεν:</TextUnit>
    <TextUnit id="762" loc="767">φρένες γὰρ αὐτοῦ θυμὸν ᾠακοστρόφουν.</TextUnit>
    <TextUnit id="763" loc="768">τρίτος δ' ἀπ' αὐτοῦ Κῦρος, εὐδαίμων ἀνήρ,</TextUnit>
    <TextUnit id="764" loc="769">ἄρξας ἔθηκε πᾶσιν εἰρήνην φίλοις:</TextUnit>
    <TextUnit id="765" loc="770">Λυδῶν δὲ λαὸν καὶ Φρυγῶν ἐκτήσατο,</TextUnit>
    <TextUnit id="766" loc="771">̓Ιωνίαν τε πᾶσαν ἤλασεν βίᾳ.</TextUnit>
    <TextUnit id="767" loc="772">θεὸς γὰρ οὐκ ἤχθηρεν, ὡς εὔφρων ἔφυ.</TextUnit>
    <TextUnit id="768" loc="773">Κύρου δὲ παῖς τέταρτος ηὔθυνε στρατόν.</TextUnit>
    <TextUnit id="769" loc="774">πέμπτος δὲ Μάρδος ἦρξεν, αἰσχύνη πάτρᾳ</TextUnit>
    <TextUnit id="770" loc="775">θρόνοισί τ' ἀρχαίοισι: τὸν δὲ σὺν δόλῳ</TextUnit>
    <TextUnit id="771" loc="776">̓Αρταφρένης ἔκτεινεν ἐσθλὸς ἐν δόμοις,</TextUnit>
    <TextUnit id="772" loc="777">ξὺν ἀνδράσιν φίλοισιν, οἷς τόδ' ἦν χρέος.</TextUnit>
    <TextUnit id="773" loc="778">ἕκτος δὲ Μάραφις, ἕβδομος δ' ̓Αρταφρένης.</TextUnit>
    <TextUnit id="774" loc="779">κἀγὼ πάλου τ' ἔκυρσα τοῦπερ ἤθελον,</TextUnit>
    <TextUnit id="775" loc="780">κἀπεστράτευσα πολλὰ σὺν πολλῷ στρατῷ:</TextUnit>
    <TextUnit id="776" loc="781">ἀλλ' οὐ κακὸν τοσόνδε προσέβαλον πόλει.</TextUnit>
    <TextUnit id="777" loc="782">Ξέρξης δ' ἐμὸς παῖς ὢν νέος νέα φρονεῖ,</TextUnit>
    <TextUnit id="778" loc="783">κοὐ μνημονεύει τὰς ἐμὰς ἐπιστολάς:</TextUnit>
    <TextUnit id="779" loc="784">εὖ γὰρ σαφῶς τόδ' ἴστ', ἐμοὶ ξυνήλικες,</TextUnit>
    <TextUnit id="780" loc="785">ἅπαντες ἡμεῖς, οἳ κράτη τάδ' ἔσχομεν,</TextUnit>
    <TextUnit id="781" loc="786">οὐκ ἂν φανεῖμεν πήματ' ἔρξαντες τόσα.</TextUnit>
    <TextUnit id="782" loc="787">τί οὖν, ἄναξ Δαρεῖε, ποῖ καταστρέφεις</TextUnit>
    <TextUnit id="783" loc="788">λόγων τελευτήν; πῶς ἂν ἐκ τούτων ἔτι</TextUnit>
    <TextUnit id="784" loc="789">πράσσοιμεν ὡς ἄριστα Περσικὸς λεώς;</TextUnit>
    <TextUnit id="785" loc="790">εἰ μὴ στρατεύοισθ' ἐς τὸν ̔Ελλήνων τόπον,</TextUnit>
    <TextUnit id="786" loc="791">μηδ' εἰ στράτευμα πλεῖον τὸ Μηδικόν.</TextUnit>
    <TextUnit id="787" loc="792">αὐτὴ γὰρ ἡ γῆ ξύμμαχος κείνοις πέλει.</TextUnit>
    <TextUnit id="788" loc="793">πῶς τοῦτ' ἔλεξας, τίνι τρόπῳ δὲ συμμαχεῖ;</TextUnit>
    <TextUnit id="789" loc="794">κτείνουσα λιμῷ τοὺς ὑπερπόλλους ἄγαν.</TextUnit>
    <TextUnit id="790" loc="795">ἀλλ' εὐσταλῆ τοι λεκτὸν ἀροῦμεν στόλον.</TextUnit>
    <TextUnit id="791" loc="796">ἀλλ' οὐδ' ὁ μείνας νῦν ἐν ̔Ελλάδος τόποις</TextUnit>
    <TextUnit id="792" loc="797">στρατὸς κυρήσει νοστίμου σωτηρίας.</TextUnit>
    <TextUnit id="793" loc="798">πῶς εἶπας; οὐ γὰρ πᾶν στράτευμα βαρβάρων</TextUnit>
    <TextUnit id="794" loc="799">περᾷ τὸν ̔́Ελλης πορθμὸν Εὐρώπης ἄπο;</TextUnit>
    <TextUnit id="795" loc="800">παῦροι γε πολλῶν, εἴ τι πιστεῦσαι θεῶν</TextUnit>
    <TextUnit id="796" loc="801">χρὴ θεσφάτοισιν, ἐς τὰ νῦν πεπραγμένα</TextUnit>
    <TextUnit id="797" loc="802">βλέψαντα: συμβαίνει γὰρ οὐ τὰ μέν, τὰ δ' οὔ.</TextUnit>
    <TextUnit id="798" loc="803">κεἴπερ τάδ' ἐστί, πλῆθος ἔκκριτον στρατοῦ</TextUnit>
    <TextUnit id="799" loc="804">λείπει κεναῖσιν ἐλπίσιν πεπεισμένος.</TextUnit>
    <TextUnit id="800" loc="805">μίμνουσι δ' ἔνθα πεδίον ̓Ασωπὸς ῥοαῖς</TextUnit>
    <TextUnit id="801" loc="806">ἄρδει, φίλον πίασμα Βοιωτῶν χθονί:</TextUnit>
    <TextUnit id="802" loc="807">οὗ σφιν κακῶν ὕψιστ' ἐπαμμένει παθεῖν,</TextUnit>
    <TextUnit id="803" loc="808">ὕβρεως ἄποινα κἀθέων φρονημάτων:</TextUnit>
    <TextUnit id="804" loc="809">οἳ γῆν μολόντες ̔Ελλάδ' οὐ θεῶν βρέτη</TextUnit>
    <TextUnit id="805" loc="810">ᾐδοῦντο συλᾶν οὐδὲ πιμπράναι νεώς:</TextUnit>
    <TextUnit id="806" loc="811">βωμοὶ δ' ἄιστοι, δαιμόνων θ' ἱδρύματα</TextUnit>
    <TextUnit id="807" loc="812">πρόρριζα φύρδην ἐξανέστραπται βάθρων.</TextUnit>
    <TextUnit id="808" loc="813">τοιγὰρ κακῶς δράσαντες οὐκ ἐλάσσονα</TextUnit>
    <TextUnit id="809" loc="814">πάσχουσι, τὰ δὲ μέλλουσι, κοὐδέπω κακῶν</TextUnit>
    <TextUnit id="810" loc="815">κρηνὶς ἀπέσβηκ' ἀλλ' ἔτ' ἐκπιδύεται.</TextUnit>
    <TextUnit id="811" loc="816">τόσος γὰρ ἔσται πέλανος αἱματοσφαγὴς</TextUnit>
    <TextUnit id="812" loc="817">πρὸς γῇ Πλαταιῶν Δωρίδος λόγχης ὕπο:</TextUnit>
    <TextUnit id="813" loc="818">θῖνες νεκρῶν δὲ καὶ τριτοσπόρῳ γονῇ</TextUnit>
    <TextUnit id="814" loc="819">ἄφωνα σημανοῦσιν ὄμμασιν βροτῶν</TextUnit>
    <TextUnit id="815" loc="820">ὡς οὐχ ὑπέρφευ θνητὸν ὄντα χρὴ φρονεῖν.</TextUnit>
    <TextUnit id="816" loc="821">ὕβρις γὰρ ἐξανθοῦς' ἐκάρπωσεν στάχυν</TextUnit>
    <TextUnit id="817" loc="822">ἄτης, ὅθεν πάγκλαυτον ἐξαμᾷ θέρος.</TextUnit>
    <TextUnit id="818" loc="823">τοιαῦθ' ὁρῶντες τῶνδε τἀπιτίμια</TextUnit>
    <TextUnit id="819" loc="824">μέμνησθ' ̓Αθηνῶν ̔Ελλάδος τε, μηδέ τις</TextUnit>
    <TextUnit id="820" loc="825">ὑπερφρονήσας τὸν παρόντα δαίμονα</TextUnit>
    <TextUnit id="821" loc="826">ἄλλων ἐρασθεὶς ὄλβον ἐκχέῃ μέγαν.</TextUnit>
    <TextUnit id="822" loc="827">Ζεύς τοι κολαστὴς τῶν ὑπερκόμπων ἄγαν</TextUnit>
    <TextUnit id="823" loc="828">φρονημάτων ἔπεστιν, εὔθυνος βαρύς.</TextUnit>
    <TextUnit id="824" loc="829">πρὸς ταῦτ' ἐκεῖνον, σωφρονεῖν κεχρημένον,</TextUnit>
    <TextUnit id="825" loc="830">πινύσκετ' εὐλόγοισι νουθετήμασιν,</TextUnit>
    <TextUnit id="826" loc="831">λῆξαι θεοβλαβοῦνθ' ὑπερκόμπῳ θράσει.</TextUnit>
    <TextUnit id="827" loc="832">σὺ δ', ὦ γεραιὰ μῆτερ ἡ Ξέρξου φίλη,</TextUnit>
    <TextUnit id="828" loc="833">ἐλθοῦς' ἐς οἴκους κόσμον ὅστις εὐπρεπὴς</TextUnit>
    <TextUnit id="829" loc="834">λαβοῦς' ὑπαντίαζε παιδί. πάντα γὰρ</TextUnit>
    <TextUnit id="830" loc="835">κακῶν ὑπ' ἄλγους λακίδες ἀμφὶ σώματι</TextUnit>
    <TextUnit id="831" loc="836">στημορραγοῦσι ποικίλων ἐσθημάτων.</TextUnit>
    <TextUnit id="832" loc="837">ἀλλ' αὐτὸν εὐφρόνως σὺ πράυνον λόγοις:</TextUnit>
    <TextUnit id="833" loc="838">μόνης γάρ, οἶδα, σοῦ κλύων ἀνέξεται.</TextUnit>
    <TextUnit id="834" loc="839">ἐγὼ δ' ἄπειμι γῆς ὑπὸ ζόφον κάτω.</TextUnit>
    <TextUnit id="835" loc="840">ὑμεῖς δέ, πρέσβεις, χαίρετ', ἐν κακοῖς ὅμως</TextUnit>
    <TextUnit id="836" loc="841">ψυχῇ διδόντες ἡδονὴν καθ' ἡμέραν,</TextUnit>
    <TextUnit id="837" loc="842">ὡς τοῖς θανοῦσι πλοῦτος οὐδὲν ὠφελεῖ.</TextUnit>
    <TextUnit id="838" loc="843">ἦ πολλὰ καὶ παρόντα καὶ μέλλοντ' ἔτι</TextUnit>
    <TextUnit id="839" loc="844">ἤλγης' ἀκούσας βαρβάροισι πήματα.</TextUnit>
    <TextUnit id="840" loc="845">ὦ δαῖμον, ὥς με πόλλ' ἐσέρχεται κακὰ</TextUnit>
    <TextUnit id="841" loc="846">ἄλγη, μάλιστα δ' ἥδε συμφορὰ δάκνει,</TextUnit>
    <TextUnit id="842" loc="847">ἀτιμίαν γε παιδὸς ἀμφὶ σώματι</TextUnit>
    <TextUnit id="843" loc="848">ἐσθημάτων κλύουσαν, ἥ νιν ἀμπέχει.</TextUnit>
    <TextUnit id="844" loc="849">ἀλλ' εἶμι, καὶ λαβοῦσα κόσμον ἐκ δόμων</TextUnit>
    <TextUnit id="845" loc="850">ὑπαντιάζειν παιδί μου πειράσομαι.</TextUnit>
    <TextUnit id="846" loc="851">οὐ γὰρ τὰ φίλτατ' ἐν κακοῖς προδώσομεν.</TextUnit>
    <TextUnit id="847" loc="852">ὦ πόποι ἦ μεγάλας ἀγαθᾶς τε πο-</TextUnit>
    <TextUnit id="848" loc="853">λισσονόμου βιοτᾶς ἐπεκύρσαμεν,</TextUnit>
    <TextUnit id="849" loc="854">εὖθ' ὁ γηραιὸς</TextUnit>
    <TextUnit id="850" loc="855">πανταρκὴς ἀκάκας</TextUnit>
    <TextUnit id="851" loc="856">ἄμαχος βασιλεὺς</TextUnit>
    <TextUnit id="852" loc="857">ἰσόθεος Δαρεῖος ἆρχε χώρας.</TextUnit>
    <TextUnit id="853" loc="858">πρῶτα μὲν εὐδοκίμους στρατιὰς ἀπε-</TextUnit>
    <TextUnit id="854" loc="859">φαινόμεθ', ἠδὲ νομίσματα πύργινα</TextUnit>
    <TextUnit id="855" loc="860">πάντ' ἐπηύθυνε,</TextUnit>
    <TextUnit id="856" loc="861">νόστοι δ' ἐκ πολέμων</TextUnit>
    <TextUnit id="857" loc="862">ἀπόνους ἀπαθεῖς</TextUnit>
    <TextUnit id="858" loc="863">ἀνέρας εὖ πράσσοντας ἆγον οἴκους.</TextUnit>
    <TextUnit id="859" loc="864">ὅσσας δ' εἷλε πόλεις πόρον</TextUnit>
    <TextUnit id="860" loc="865">οὐ διαβὰς ̔́Αλυος ποταμοῖο,</TextUnit>
    <TextUnit id="861" loc="866">οὐδ' ἀφ' ἑστίας συθείς,</TextUnit>
    <TextUnit id="862" loc="867">οἷαι Στρυμονίου πελά-</TextUnit>
    <TextUnit id="863" loc="868">γους ̓Αχελωίδες εἰσὶ πάροικοι</TextUnit>
    <TextUnit id="864" loc="870">Θρῃκίων ἐπαύλων,</TextUnit>
    <TextUnit id="865" loc="871">λίμνας τ' ἔκτοθεν αἳ κατὰ</TextUnit>
    <TextUnit id="866" loc="872">χέρσον ἐληλαμέναι πέρι πύργον</TextUnit>
    <TextUnit id="867" loc="873">τοῦδ' ἄνακτος ἄιον,</TextUnit>
    <TextUnit id="868" loc="875">̔́Ελλας τ' ἀμφὶ πόρον πλατὺν</TextUnit>
    <TextUnit id="869" loc="876">εὐχόμεναι, μυχία τε Προποντίς,</TextUnit>
    <TextUnit id="870" loc="877">καὶ στόμωμα Πόντου:</TextUnit>
    <TextUnit id="871" loc="878">νᾶσοί θ' αἳ κατὰ πρῶν'</TextUnit>
    <TextUnit id="872" loc="880">ἅλιον περίκλυστοι</TextUnit>
    <TextUnit id="873" loc="881">τᾷδε γᾷ προσήμεναι</TextUnit>
    <TextUnit id="874" loc="882">οἵα Λέσβος ἐλαι-</TextUnit>
    <TextUnit id="875" loc="883">όφυτός τε Σάμος, Χίος</TextUnit>
    <TextUnit id="876" loc="884">ἠδὲ Πάρος, Νάξος, Μύκο-</TextUnit>
    <TextUnit id="877" loc="885">νος, Τήνῳ τε συνάπτους'</TextUnit>
    <TextUnit id="878" loc="886">̓Ανδρος ἀγχιγείτων,</TextUnit>
    <TextUnit id="879" loc="887">καὶ τὰς ἀγχιάλους</TextUnit>
    <TextUnit id="880" loc="888">ἐκράτυνε μεσάκτους,</TextUnit>
    <TextUnit id="881" loc="890">Λῆμνον, ̓Ικάρου θ' ἕδος,</TextUnit>
    <TextUnit id="882" loc="891">καὶ ̔Ρόδον ἠδὲ Κνίδον</TextUnit>
    <TextUnit id="883" loc="892">Κυπρίας τε πόλεις, Πάφον,</TextUnit>
    <TextUnit id="884" loc="893">ἠδὲ Σόλους, Σαλαμῖνά τε,</TextUnit>
    <TextUnit id="885" loc="895">τᾶς νῦν ματρόπολις τῶνδ'</TextUnit>
    <TextUnit id="886" loc="896">αἰτία στεναγμῶν.</TextUnit>
    <TextUnit id="887" loc="897">καὶ τὰς εὐκτεάνους κατὰ</TextUnit>
    <TextUnit id="888" loc="898">κλῆρον ̓Ιαόνιον πολυάνδρους</TextUnit>
    <TextUnit id="889" loc="900">̔Ελλάνων ἐκράτει σφετέραις φρεσίν.</TextUnit>
    <TextUnit id="890" loc="901">ἀκάματον δὲ παρῆν σθένος</TextUnit>
    <TextUnit id="891" loc="902">ἀνδρῶν τευχηστήρων</TextUnit>
    <TextUnit id="892" loc="903">παμμίκτων τ' ἐπικούρων.</TextUnit>
    <TextUnit id="893" loc="904">νῦν δ' οὐκ ἀμφιλόγως</TextUnit>
    <TextUnit id="894" loc="905">θεότρεπτα τάδ' αὖ</TextUnit>
    <TextUnit id="895" loc="906">φέρομεν πολέμοισι</TextUnit>
    <TextUnit id="896" loc="907">δμαθέντες μεγάλως</TextUnit>
    <TextUnit id="897" loc="908">πλαγαῖσι ποντίαισιν.</TextUnit>
    <TextUnit id="898" loc="909">ἰώ,</TextUnit>
    <TextUnit id="899" loc="910">δύστηνος ἐγὼ στυγερᾶς μοίρας</TextUnit>
    <TextUnit id="900" loc="910">τῆσδε κυρήσας ἀτεκμαρτοτάτης,</TextUnit>
    <TextUnit id="901" loc="911">ὡς ὠμοφρόνως δαίμων ἐνέβη</TextUnit>
    <TextUnit id="902" loc="912">Περσῶν γενεᾷ: τί πάθω τλήμων;</TextUnit>
    <TextUnit id="903" loc="913">λέλυται γὰρ ἐμοὶ γυίων ῥώμη</TextUnit>
    <TextUnit id="904" loc="914">τήνδ' ἡλικίαν ἐσιδόντ' ἀστῶν.</TextUnit>
    <TextUnit id="905" loc="915">εἴθ' ὄφελεν, Ζεῦ, κἀμὲ μετ' ἀνδρῶν</TextUnit>
    <TextUnit id="906" loc="916">τῶν οἰχομένων</TextUnit>
    <TextUnit id="907" loc="917">θανάτου κατὰ μοῖρα καλύψαι.</TextUnit>
    <TextUnit id="908" loc="918">ὀτοτοῖ, βασιλεῦ, στρατιᾶς ἀγαθῆς</TextUnit>
    <TextUnit id="909" loc="919">καὶ περσονόμου τιμῆς μεγάλης,</TextUnit>
    <TextUnit id="910" loc="920">κόσμου τ' ἀνδρῶν,</TextUnit>
    <TextUnit id="911" loc="921">οὓς νῦν δαίμων ἐπέκειρεν.</TextUnit>
    <TextUnit id="912" loc="922">γᾶ δ' αἰάζει τὰν ἐγγαίαν</TextUnit>
    <TextUnit id="913" loc="923">ἥβαν Ξέρξᾳ κταμέναν ̔́Αιδου</TextUnit>
    <TextUnit id="914" loc="924">σάκτορι Περσᾶν. ᾁδοβάται γὰρ</TextUnit>
    <TextUnit id="915" loc="925">πολλοὶ φῶτες, χώρας ἄνθος,</TextUnit>
    <TextUnit id="916" loc="926">τοξοδάμαντες, πάνυ ταρφύς τις</TextUnit>
    <TextUnit id="917" loc="927">μυριὰς ἀνδρῶν, ἐξέφθινται.</TextUnit>
    <TextUnit id="918" loc="928">αἰαῖ αἰαῖ κεδνᾶς ἀλκᾶς.</TextUnit>
    <TextUnit id="919" loc="929">̓Ασία δὲ χθών, βασιλεῦ γαίας,</TextUnit>
    <TextUnit id="920" loc="930">αἰνῶς αἰνῶς</TextUnit>
    <TextUnit id="921" loc="931">ἐπὶ γόνυ κέκλιται.</TextUnit>
    <TextUnit id="922" loc="932">ὅδ' ἐγώ, οἰοῖ, αἰακτὸς</TextUnit>
    <TextUnit id="923" loc="933">μέλεος γέννᾳ γᾷ τε πατρῴᾳ</TextUnit>
    <TextUnit id="924" loc="934">κακὸν ἄρ' ἐγενόμαν.</TextUnit>
    <TextUnit id="925" loc="935">πρόσφθογγόν σοι νόστου τὰν</TextUnit>
    <TextUnit id="926" loc="936">κακοφάτιδα βοάν,</TextUnit>
    <TextUnit id="927" loc="937">κακομέλετον ἰὰν</TextUnit>
    <TextUnit id="928" loc="938">Μαριανδυνοῦ θρηνητῆρος</TextUnit>
    <TextUnit id="929" loc="939">πέμψω πέμψω,</TextUnit>
    <TextUnit id="930" loc="940">πολύδακρυν ἰαχάν.</TextUnit>
    <TextUnit id="931" loc="941">ἵετ' αἰανῆ καὶ πάνδυρτον</TextUnit>
    <TextUnit id="932" loc="942">δύσθροον αὐδάν. δαίμων γὰρ ὅδ' αὖ</TextUnit>
    <TextUnit id="933" loc="943">μετάτροπος ἐπ' ἐμοί.</TextUnit>
    <TextUnit id="934" loc="944">ἥσω τοι τὰν πάνδυρτον,</TextUnit>
    <TextUnit id="935" loc="945">σὰ πάθη τε σέβων</TextUnit>
    <TextUnit id="936" loc="946">ἁλίτυπά τε βάρη,</TextUnit>
    <TextUnit id="937" loc="947">πόλεως γέννας πενθητῆρος:</TextUnit>
    <TextUnit id="938" loc="948">κλάγξω κλάγξω</TextUnit>
    <TextUnit id="939" loc="949">δὲ γόον ἀρίδακρυν.</TextUnit>
    <TextUnit id="940" loc="950">̓Ιάνων γὰρ ἀπηύρα,</TextUnit>
    <TextUnit id="941" loc="951">̓Ιάνων ναύφρακτος</TextUnit>
    <TextUnit id="942" loc="952">̓́Αρης ἑτεραλκὴς</TextUnit>
    <TextUnit id="943" loc="953">νυχίαν πλάκα κερσάμενος</TextUnit>
    <TextUnit id="944" loc="954">δυσδαίμονά τ' ἀκτάν.</TextUnit>
    <TextUnit id="945" loc="955">οἰοιοῖ βόα καὶ πάντ' ἐκπεύθου.—</TextUnit>
    <TextUnit id="946" loc="956">ποῦ δὲ φίλων ἄλλος ὄχλος,</TextUnit>
    <TextUnit id="947" loc="957">ποῦ δέ σοι παραστάται,</TextUnit>
    <TextUnit id="948" loc="958">οἷος ἦν Φαρανδάκης,</TextUnit>
    <TextUnit id="949" loc="959">Σούσας, Πελάγων, καὶ Δοτάμας, ἠδ' ̓Α-</TextUnit>
    <TextUnit id="950" loc="960">γδαβάτας, Ψάμμις, Σουσισκάνης τ'</TextUnit>
    <TextUnit id="951" loc="961">̓Αγβάτανα λιπών;</TextUnit>
    <TextUnit id="952" loc="962">ὀλοοὺς ἀπέλειπον</TextUnit>
    <TextUnit id="953" loc="963">Τυρίας ἐκ ναὸς</TextUnit>
    <TextUnit id="954" loc="964">ἔρροντας ἐπ' ἀκταῖς</TextUnit>
    <TextUnit id="955" loc="965">Σαλαμινιάσι στυφελοῦ</TextUnit>
    <TextUnit id="956" loc="966">θείνοντας ἐπ' ἀκτᾶς.</TextUnit>
    <TextUnit id="957" loc="967">οἰοιοῖ, βόα: ποῦ σοι Φαρνοῦχος</TextUnit>
    <TextUnit id="958" loc="968">̓Αριόμαρδός τ' ἀγαθός,</TextUnit>
    <TextUnit id="959" loc="969">ποῦ δὲ Σευάλκης ἄναξ,</TextUnit>
    <TextUnit id="960" loc="970">ἢ Λίλαιος εὐπάτωρ,</TextUnit>
    <TextUnit id="961" loc="971">Μέμφις, Θάρυβις, καὶ Μασίστρας,</TextUnit>
    <TextUnit id="962" loc="972">̓Αρτεμβάρης τ' ἠδ' ̔Υσταίχμας;</TextUnit>
    <TextUnit id="963" loc="973">τάδε ς' ἐπανερόμαν.</TextUnit>
    <TextUnit id="964" loc="974">ἰὼ ἰώ μοί μοι</TextUnit>
    <TextUnit id="965" loc="975">τὰς ὠγυγίους κατιδόντες</TextUnit>
    <TextUnit id="966" loc="976">στυγνὰς ̓Αθάνας πάντες ἑνὶ πιτύλῳ,</TextUnit>
    <TextUnit id="967" loc="977">ἐὴ ἐή, τλάμονες ἀσπαίρουσι χέρσῳ.</TextUnit>
    <TextUnit id="968" loc="978">ἦ καὶ τὸν Περσᾶν αὐτοῦ</TextUnit>
    <TextUnit id="969" loc="979">τὸν σὸν πιστὸν πάντ' ὀφθαλμὸν</TextUnit>
    <TextUnit id="970" loc="980">μυρία μυρία πεμπαστὰν</TextUnit>
    <TextUnit id="971" loc="981">Βατανώχου παῖδ' ̓́Αλπιστον</TextUnit>
    <TextUnit id="972" loc="983">τοῦ Σησάμα τοῦ Μεγαβάτα,</TextUnit>
    <TextUnit id="973" loc="984">Πάρθον τε μέγαν τ' Οἰβάρην</TextUnit>
    <TextUnit id="974" loc="985">ἔλιπες ἔλιπες;</TextUnit>
    <TextUnit id="975" loc="985">ὢ ὢ ὢ δᾴων.</TextUnit>
    <TextUnit id="976" loc="986">Πέρσαις ἀγαυοῖς κακὰ πρόκακα λέγεις.</TextUnit>
    <TextUnit id="977" loc="987">ἰὼ ἰὼ δῆτα</TextUnit>
    <TextUnit id="978" loc="988">ἴυγγ' ἀγαθῶν ἑτάρων μοι ὑπομιμνήσκεις</TextUnit>
    <TextUnit id="979" loc="990">κινεῖς ἄλαστα στυγνὰ πρόκακα λέγων.</TextUnit>
    <TextUnit id="980" loc="991">βοᾷ βοᾷ μοι μελέων ἔντοσθεν ἦτορ.</TextUnit>
    <TextUnit id="981" loc="992">καὶ μὴν ἄλλους γε ποθοῦμεν,</TextUnit>
    <TextUnit id="982" loc="993">Μάρδων ἀνδρῶν μυριοταγὸν</TextUnit>
    <TextUnit id="983" loc="994">Ξάνθιν ἄρειόν τ' ̓Αγχάρην,</TextUnit>
    <TextUnit id="984" loc="995">Δίαιξίν τ' ἠδ' ̓Αρσάκην</TextUnit>
    <TextUnit id="985" loc="996">ἱππιάνακτας,</TextUnit>
    <TextUnit id="986" loc="997">Κηγδαδάταν καὶ Λυθίμναν</TextUnit>
    <TextUnit id="987" loc="998">Τόλμον τ' αἰχμᾶς ἀκόρεστον.</TextUnit>
    <TextUnit id="988" loc="999">ἔταφον ἔταφον,</TextUnit>
    <TextUnit id="989" loc="1000">οὐκ ἀμφὶ σκηναῖς</TextUnit>
    <TextUnit id="990" loc="1001">τροχηλάτοισιν ὄπιθεν δ': ἑπομένους.</TextUnit>
    <TextUnit id="991" loc="1002">βεβᾶσι γὰρ τοίπερ ἀγρέται στρατοῦ.</TextUnit>
    <TextUnit id="992" loc="1003">βεβᾶσιν, οἴ, νώνυμοι.</TextUnit>
    <TextUnit id="993" loc="1004">ἰὴ ἰή, ἰὼ ἰώ.</TextUnit>
    <TextUnit id="994" loc="1005">ἰὼ ἰώ, δαίμονες,</TextUnit>
    <TextUnit id="995" loc="1006">ἔθεθ' ἄελπτον κακὸν</TextUnit>
    <TextUnit id="996" loc="1007">διαπρέπον, οἷον δέδορκεν ̓́Ατα.</TextUnit>
    <TextUnit id="997" loc="1008">πεπλήγμεθ' οἵᾳ δι' αἰῶνος τύχᾳ:</TextUnit>
    <TextUnit id="998" loc="1009">πεπλήγμεθ': εὔδηλα γάρ:</TextUnit>
    <TextUnit id="999" loc="1010">νέᾳ νέᾳ δύᾳ δύᾳ.</TextUnit>
    <TextUnit id="1000" loc="1012">κύρσαντες οὐκ εὐτυχῶς</TextUnit>
    <TextUnit id="1001" loc="1011">̓Ιάνων ναυβατᾶν.</TextUnit>
    <TextUnit id="1002" loc="1013">δυσπόλεμον δὴ γένος τὸ Περσᾶν.</TextUnit>
    <TextUnit id="1003" loc="1014">πῶς δ' οὔ; στρατὸν μὲν τοσοῦ-</TextUnit>
    <TextUnit id="1004" loc="1015">τον τάλας πέπληγμαι.</TextUnit>
    <TextUnit id="1005" loc="1016">τί δ' οὔκ; ὄλωλεν μεγάλως τὰ Περσᾶν.</TextUnit>
    <TextUnit id="1006" loc="1017">ὁρᾷς τὸ λοιπὸν τόδε τᾶς ἐμᾶς στολᾶς;</TextUnit>
    <TextUnit id="1007" loc="1018">ὁρῶ ὁρῶ.</TextUnit>
    <TextUnit id="1008" loc="1020">τόνδε τ' ὀιστοδέγμονα—</TextUnit>
    <TextUnit id="1009" loc="1021">τί τόδε λέγεις σεσωσμένον;</TextUnit>
    <TextUnit id="1010" loc="1022">θησαυρὸν βελέεσσιν;</TextUnit>
    <TextUnit id="1011" loc="1023">βαιά γ' ὡς ἀπὸ πολλῶν.</TextUnit>
    <TextUnit id="1012" loc="1024">ἐσπανίσμεθ' ἀρωγῶν.</TextUnit>
    <TextUnit id="1013" loc="1025">̓Ιάνων λαὸς οὐ φυγαίχμας.</TextUnit>
    <TextUnit id="1014" loc="1026">ἀγανόρειος: κατεῖ-</TextUnit>
    <TextUnit id="1015" loc="1027">δον δὲ πῆμ' ἄελπτον.</TextUnit>
    <TextUnit id="1016" loc="1028">τραπέντα ναύφρακτον ἐρεῖς ὅμιλον;</TextUnit>
    <TextUnit id="1017" loc="1030">πέπλον δ' ἐπέρρηξ' ἐπὶ συμφορᾷ κακοῦ.</TextUnit>
    <TextUnit id="1018" loc="1031">παπαῖ παπαῖ.</TextUnit>
    <TextUnit id="1019" loc="1032">καὶ πλέον ἢ παπαῖ μὲν οὖν.</TextUnit>
    <TextUnit id="1020" loc="1033">δίδυμα γάρ ἐστι καὶ τριπλᾶ—</TextUnit>
    <TextUnit id="1021" loc="1034">λυπρά, χάρματα δ' ἐχθροῖς.</TextUnit>
    <TextUnit id="1022" loc="1035">καὶ σθένος γ' ἐκολούσθη—</TextUnit>
    <TextUnit id="1023" loc="1036">γυμνός εἰμι προπομπῶν.</TextUnit>
    <TextUnit id="1024" loc="1037">φίλων ἄταισι ποντίαισιν:</TextUnit>
    <TextUnit id="1025" loc="1038">δίαινε δίαινε πῆμα: πρὸς δόμους δ' ἴθι.</TextUnit>
    <TextUnit id="1026" loc="1039">αἰαῖ αἰαῖ, δύα δύα.</TextUnit>
    <TextUnit id="1027" loc="1040">βόα νυν ἀντίδουπά μοι.</TextUnit>
    <TextUnit id="1028" loc="1041">δόσιν κακὰν κακῶν κακοῖς.</TextUnit>
    <TextUnit id="1029" loc="1042">ἴυζε μέλος ὁμοῦ τιθείς.</TextUnit>
    <TextUnit id="1030" loc="1043">ὀτοτοτοτοῖ.</TextUnit>
    <TextUnit id="1031" loc="1044">βαρεῖά γ' ἅδε συμφορά.</TextUnit>
    <TextUnit id="1032" loc="1045">οἲ μάλα καὶ τόδ' ἀλγῶ.</TextUnit>
    <TextUnit id="1033" loc="1046">ἔρεσς' ἔρεσσε καὶ στέναζ' ἐμὴν χάριν.</TextUnit>
    <TextUnit id="1034" loc="1047">διαίνομαι γοεδνὸς ὤν.</TextUnit>
    <TextUnit id="1035" loc="1048">βόα νυν ἀντίδουπά μοι.</TextUnit>
    <TextUnit id="1036" loc="1049">μέλειν πάρεστι, δέσποτα.</TextUnit>
    <TextUnit id="1037" loc="1050">ἐπορθίαζέ νυν γόοις.</TextUnit>
    <TextUnit id="1038" loc="1051">ὀτοτοτοτοῖ.</TextUnit>
    <TextUnit id="1039" loc="1052">μέλαινα δ' ἀμμεμείξεται,</TextUnit>
    <TextUnit id="1040" loc="1053">οἴ, στονόεσσα πλαγά.</TextUnit>
    <TextUnit id="1041" loc="1054">καὶ στέρν' ἄρασσε κἀπιβόα τὸ Μύσιον.</TextUnit>
    <TextUnit id="1042" loc="1055">ἄνι' ἄνια.</TextUnit>
    <TextUnit id="1043" loc="1056">καί μοι γενείου πέρθε λευκήρη τρίχα.</TextUnit>
    <TextUnit id="1044" loc="1057">ἄπριγδ' ἄπριγδα μάλα γοεδνά.</TextUnit>
    <TextUnit id="1045" loc="1058">ἀύτει δ' ὀξύ.</TextUnit>
    <TextUnit id="1046" loc="1059">καὶ τάδ' ἔρξω.</TextUnit>
    <TextUnit id="1047" loc="1060">πέπλον δ' ἔρεικε κολπίαν ἀκμῇ χερῶν.</TextUnit>
    <TextUnit id="1048" loc="1061">ἄνι' ἄνια.</TextUnit>
    <TextUnit id="1049" loc="1062">καὶ ψάλλ' ἔθειραν καὶ κατοίκτισαι στρατόν.</TextUnit>
    <TextUnit id="1050" loc="1063">ἄπριγδ' ἄπριγδα μάλα γοεδνά.</TextUnit>
    <TextUnit id="1051" loc="1064">διαίνου δ' ὄσσε.</TextUnit>
    <TextUnit id="1052" loc="1065">τέγγομαί τοι.</TextUnit>
    <TextUnit id="1053" loc="1066">βόα νυν ἀντίδουπά μοι.</TextUnit>
    <TextUnit id="1054" loc="1067">οἰοῖ οἰοῖ.</TextUnit>
    <TextUnit id="1055" loc="1068">αἰακτὸς ἐς δόμους κίε.</TextUnit>
    <TextUnit id="1056" loc="1070">ἰὼ ἰώ, Περσὶς αἶα δύσβατος.</TextUnit>
    <TextUnit id="1057" loc="1071">ἰωὰ δὴ κατ' ἄστυ.</TextUnit>
    <TextUnit id="1058" loc="1072">ἰωὰ δῆτα, ναὶ ναί.</TextUnit>
    <TextUnit id="1059" loc="1073">γοᾶσθ' ἁβροβάται.</TextUnit>
    <TextUnit id="1060" loc="1074">ἰὼ ἰώ, Περσὶς αἶα δύσβατος.</TextUnit>
    <TextUnit id="1061" loc="1075">ἰὴ ἰὴ τρισκάλμοισιν,</TextUnit>
    <TextUnit id="1062" loc="1075">ἰὴ ἰή, βάρισιν ὀλόμενοι.</TextUnit>
    <TextUnit id="1063" loc="1076">πέμψω τοί σε δυσθρόοις γόοις.</TextUnit>
  </Text>
</TessDocument>
