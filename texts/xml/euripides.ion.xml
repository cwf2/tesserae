<?xml version="1.0" encoding="UTF-8"?>
<TessDocument id="euripides.ion">
  <Metadata>
    <Author>euripides</Author>
    <Display>Ion</Display>
    <Abbr>euripides. ion</Abbr>
    <Lang>grc</Lang>
    <Prose>0</Prose>
    <PrintSource>Gilbert Murray, Euripidis Fabulae, vol. 2. Oxford: Clarendn Press, Oxford, 1913.</PrintSource>
    <DigitalSourceDisplay>Perseus</DigitalSourceDisplay>
    <DigitalSourceURL>http://www.perseus.tufts.edu/hopper/text?doc=Perseus%3atex%3a1999.01.0109</DigitalSourceURL>
    <AddedBy>Tony R. Waleszczak &amp; Jessica Micceri</AddedBy>
    <URI/>
  </Metadata>
  <Text>
    <TextUnit id="0" loc="1">̓́Ατλας, ὁ χαλκέοισι † νώτοις οὐρανὸν</TextUnit>
    <TextUnit id="1" loc="2">θεῶν παλαιὸν οἶκον ἐκτρίβων, θεῶν</TextUnit>
    <TextUnit id="2" loc="3">μιᾶς † ἔφυσε Μαῖαν, ἣ 'μ' ἐγείνατο</TextUnit>
    <TextUnit id="3" loc="4">̔Ερμῆν μεγίστῳ Ζηνί, δαιμόνων λάτριν.</TextUnit>
    <TextUnit id="4" loc="5">ἥκω δὲ Δελφῶν τήνδε γῆν, ἵν' ὀμφαλὸν</TextUnit>
    <TextUnit id="5" loc="6">μέσον καθίζων Φοῖβος ὑμνῳδεῖ βροτοῖς</TextUnit>
    <TextUnit id="6" loc="7">τά τ' ὄντα καὶ μέλλοντα θεσπίζων ἀεί.</TextUnit>
    <TextUnit id="7" loc="8">ἔστιν γὰρ οὐκ ἄσημος ̔Ελλήνων πόλις,</TextUnit>
    <TextUnit id="8" loc="9">τῆς χρυσολόγχου Παλλάδος κεκλημένη,</TextUnit>
    <TextUnit id="9" loc="10">οὗ παῖδ' ̓Ερεχθέως Φοῖβος ἔζευξεν γάμοις</TextUnit>
    <TextUnit id="10" loc="11">βίᾳ Κρέουσαν, ἔνθα προσβόρρους πέτρας</TextUnit>
    <TextUnit id="11" loc="12">Παλλάδος ὑπ' ὄχθῳ τῆς ̓Αθηναίων χθονὸς</TextUnit>
    <TextUnit id="12" loc="13">Μακρὰς καλοῦσι γῆς ἄνακτες ̓Ατθίδος.</TextUnit>
    <TextUnit id="13" loc="14">ἀγνὼς δὲ πατρί — τῷ θεῷ γὰρ ἦν φίλον —</TextUnit>
    <TextUnit id="14" loc="15">γαστρὸς διήνεγκ' ὄγκον. ὡς δ' ἦλθεν χρόνος,</TextUnit>
    <TextUnit id="15" loc="16">τεκοῦς' ἐν οἴκοις παῖδ' ἀπήνεγκεν βρέφος</TextUnit>
    <TextUnit id="16" loc="17">ἐς ταὐτὸν ἄντρον οὗπερ ηὐνάσθη θεῷ</TextUnit>
    <TextUnit id="17" loc="18">Κρέουσα, κἀκτίθησιν ὡς θανούμενον</TextUnit>
    <TextUnit id="18" loc="19">κοίλης ἐν ἀντίπηγος εὐτρόχῳ κύκλῳ,</TextUnit>
    <TextUnit id="19" loc="20">προγόνων νόμον σῴζουσα τοῦ τε γηγενοῦς</TextUnit>
    <TextUnit id="20" loc="21">̓Εριχθονίου. κείνῳ γὰρ ἡ Διὸς κόρη</TextUnit>
    <TextUnit id="21" loc="22">φρουρὼ παραζεύξασα φύλακε σώματος</TextUnit>
    <TextUnit id="22" loc="23">δισσὼ δράκοντε, παρθένοις ̓Αγλαυρίσι</TextUnit>
    <TextUnit id="23" loc="24">δίδωσι σῴζειν: ὅθεν ̓Ερεχθείδαις ἐκεῖ</TextUnit>
    <TextUnit id="24" loc="25">νόμος τις ἔστιν ὄφεσιν ἐν χρυσηλάτοις</TextUnit>
    <TextUnit id="25" loc="26">τρέφειν τέκνα. ἀλλ' ἣν εἶχε παρθένος χλιδὴν</TextUnit>
    <TextUnit id="26" loc="27">τέκνῳ προσάψας' ἔλιπεν ὡς θανουμένῳ.</TextUnit>
    <TextUnit id="27" loc="28">κἄμ' ὢν ἀδελφὸς Φοῖβος αἰτεῖται τάδε:</TextUnit>
    <TextUnit id="28" loc="29">ὦ σύγγον', ἐλθὼν λαὸν εἰς αὐτόχθονα</TextUnit>
    <TextUnit id="29" loc="30">κλεινῶν ̓Αθηνῶν — οἶσθα γὰρ θεᾶς πόλιν —</TextUnit>
    <TextUnit id="30" loc="31">λαβὼν βρέφος νεογνὸν ἐκ κοίλης πέτρας</TextUnit>
    <TextUnit id="31" loc="32">αὐτῷ σὺν ἄγγει σπαργάνοισί θ' οἷς ἔχει</TextUnit>
    <TextUnit id="32" loc="33">ἔνεγκε Δελφῶν τἀμὰ πρὸς χρηστήρια,</TextUnit>
    <TextUnit id="33" loc="34">καὶ θὲς πρὸς αὐταῖς εἰσόδοις δόμων ἐμῶν.</TextUnit>
    <TextUnit id="34" loc="35">τὰ δ' ἄλλ' — ἐμὸς γάρ ἐστιν, ὡς εἰδῇς, ὁ παῖς —</TextUnit>
    <TextUnit id="35" loc="36">ἡμῖν μελήσει. Λοξίᾳ δ' ἐγὼ χάριν</TextUnit>
    <TextUnit id="36" loc="37">πράσσων ἀδελφῷ πλεκτὸν ἐξάρας κύτος</TextUnit>
    <TextUnit id="37" loc="38">ἤνεγκα, καὶ τὸν παῖδα κρηπίδων ἔπι</TextUnit>
    <TextUnit id="38" loc="39">τίθημι ναοῦ τοῦδ', ἀναπτύξας κύτος</TextUnit>
    <TextUnit id="39" loc="40">ἑλικτὸν ἀντίπηγος, ὡς ὁρῷθ' ὁ παῖς.</TextUnit>
    <TextUnit id="40" loc="41">κυρεῖ δ' ἅμ' ἱππεύοντος ἡλίου κύκλῳ</TextUnit>
    <TextUnit id="41" loc="42">προφῆτις ἐσβαίνουσα μαντεῖον θεοῦ:</TextUnit>
    <TextUnit id="42" loc="43">ὄψιν δὲ προσβαλοῦσα παιδὶ νηπίῳ</TextUnit>
    <TextUnit id="43" loc="44">ἐθαύμας' εἴ τις Δελφίδων τλαίη κόρη</TextUnit>
    <TextUnit id="44" loc="45">λαθραῖον ὠδῖν' ἐς θεοῦ ῥῖψαι δόμον,</TextUnit>
    <TextUnit id="45" loc="46">ὑπέρ τε θυμέλας διορίσαι πρόθυμος ἦν:</TextUnit>
    <TextUnit id="46" loc="47">οἴκτῳ δ' ἀφῆκεν ὠμότητα — καὶ θεὸς</TextUnit>
    <TextUnit id="47" loc="48">συνεργὸς ἦν τῷ παιδὶ μὴ 'κπεσεῖν δόμων —</TextUnit>
    <TextUnit id="48" loc="49">τρέφει δέ νιν λαβοῦσα. τὸν σπείραντα δὲ</TextUnit>
    <TextUnit id="49" loc="50">οὐκ οἶδε Φοῖβον οὐδὲ μητέρ' ἧς ἔφυ,</TextUnit>
    <TextUnit id="50" loc="51">ὁ παῖς τε τοὺς τεκόντας οὐκ ἐπίσταται.</TextUnit>
    <TextUnit id="51" loc="52">νέος μὲν οὖν ὢν ἀμφὶ βωμίους τροφὰς</TextUnit>
    <TextUnit id="52" loc="53">ἠλᾶτ' ἀθύρων: ὡς δ' ἀπηνδρώθη δέμας,</TextUnit>
    <TextUnit id="53" loc="54">Δελφοί σφ' ἔθεντο χρυσοφύλακα τοῦ θεοῦ</TextUnit>
    <TextUnit id="54" loc="55">ταμίαν τε πάντων πιστόν, ἐν δ' ἀνακτόροις</TextUnit>
    <TextUnit id="55" loc="56">θεοῦ καταζῇ δεῦρ' ἀεὶ σεμνὸν βίον.</TextUnit>
    <TextUnit id="56" loc="57">Κρέουσα δ' ἡ τεκοῦσα τὸν νεανίαν</TextUnit>
    <TextUnit id="57" loc="58">Ξούθῳ γαμεῖται συμφορᾶς τοιᾶσδ' ὕπο:</TextUnit>
    <TextUnit id="58" loc="59">ἦν ταῖς ̓Αθήναις τοῖς τε Χαλκωδοντίδαις,</TextUnit>
    <TextUnit id="59" loc="60">οἳ γῆν ἔχους' Εὐβοῖδα, πολέμιος κλύδων:</TextUnit>
    <TextUnit id="60" loc="61">ὃν συμπονήσας καὶ συνεξελὼν δορὶ</TextUnit>
    <TextUnit id="61" loc="62">γάμων Κρεούσης ἀξίωμ' ἐδέξατο,</TextUnit>
    <TextUnit id="62" loc="63">οὐκ ἐγγενὴς ὤν, Αἰόλου δὲ τοῦ Διὸς</TextUnit>
    <TextUnit id="63" loc="64">γεγὼς ̓Αχαιός. χρόνια δὲ σπείρας λέχη</TextUnit>
    <TextUnit id="64" loc="65">ἄτεκνός ἐστι, καὶ Κρέους': ὧν οὕνεκα</TextUnit>
    <TextUnit id="65" loc="66">ἥκουσι πρὸς μαντεῖ' ̓Απόλλωνος τάδε</TextUnit>
    <TextUnit id="66" loc="67">ἔρωτι παίδων. Λοξίας δὲ τὴν τύχην</TextUnit>
    <TextUnit id="67" loc="68">ἐς τοῦτ' ἐλαύνει, κοὐ λέληθεν, ὡς δοκεῖ.</TextUnit>
    <TextUnit id="68" loc="69">δώσει γὰρ εἰσελθόντι μαντεῖον τόδε</TextUnit>
    <TextUnit id="69" loc="70">Ξούθῳ τὸν αὑτοῦ παῖδα, καὶ πεφυκέναι</TextUnit>
    <TextUnit id="70" loc="71">κείνου σφε φήσει, μητρὸς ὡς ἐλθὼν δόμους</TextUnit>
    <TextUnit id="71" loc="72">γνωσθῇ Κρεούσῃ, καὶ γάμοι τε Λοξίου</TextUnit>
    <TextUnit id="72" loc="73">κρυπτοὶ γένωνται παῖς τ' ἔχῃ τὰ πρόσφορα.</TextUnit>
    <TextUnit id="73" loc="74">̓́Ιωνα δ' αὐτόν, κτίστορ' ̓Ασιάδος χθονός,</TextUnit>
    <TextUnit id="74" loc="75">ὄνομα κεκλῆσθαι θήσεται καθ' ̔Ελλάδα.</TextUnit>
    <TextUnit id="75" loc="76">ἀλλ' ἐς δαφνώδη γύαλα βήσομαι τάδε,</TextUnit>
    <TextUnit id="76" loc="77">τὸ κρανθὲν ὡς ἂν ἐκμάθω παιδὸς πέρι.</TextUnit>
    <TextUnit id="77" loc="78">ὁρῶ γὰρ ἐκβαίνοντα Λοξίου γόνον</TextUnit>
    <TextUnit id="78" loc="79">τόνδ', ὡς πρὸ ναοῦ λαμπρὰ θῇ πυλώματα</TextUnit>
    <TextUnit id="79" loc="80">δάφνης κλάδοισιν. ὄνομα δ', οὗ μέλλει τυχεῖν,</TextUnit>
    <TextUnit id="80" loc="81">̓́Ιων' ἐγώ &amp;λτ;νιν&amp;γτ; πρῶτος ὀνομάζω θεῶν.</TextUnit>
    <TextUnit id="81" loc="82">ἅρματα μὲν τάδε λαμπρὰ τεθρίππων</TextUnit>
    <TextUnit id="82" loc="83">̔́Ηλιος ἤδη λάμπει κατὰ γῆν,</TextUnit>
    <TextUnit id="83" loc="84">ἄστρα δὲ φεύγει πυρὶ τῷδ' αἰθέρος</TextUnit>
    <TextUnit id="84" loc="85">ἐς νύχθ' ἱεράν:</TextUnit>
    <TextUnit id="85" loc="86">Παρνησιάδες δ' ἄβατοι κορυφαὶ</TextUnit>
    <TextUnit id="86" loc="87">καταλαμπόμεναι τὴν ἡμερίαν</TextUnit>
    <TextUnit id="87" loc="88">ἁψῖδα βροτοῖσι δέχονται.</TextUnit>
    <TextUnit id="88" loc="89">σμύρνης δ' ἀνύδρου καπνὸς εἰς ὀρόφους</TextUnit>
    <TextUnit id="89" loc="90">Φοίβου πέταται.</TextUnit>
    <TextUnit id="90" loc="91">θάσσει δὲ γυνὴ τρίποδα ζάθεον</TextUnit>
    <TextUnit id="91" loc="92">Δελφίς, ἀείδους' ̔́Ελλησι βοάς,</TextUnit>
    <TextUnit id="92" loc="93">ἃς ἂν ̓Απόλλων κελαδήσῃ.</TextUnit>
    <TextUnit id="93" loc="94">ἀλλ', ὦ Φοίβου Δελφοὶ θέραπες,</TextUnit>
    <TextUnit id="94" loc="95">τὰς Κασταλίας ἀργυροειδεῖς</TextUnit>
    <TextUnit id="95" loc="96">βαίνετε δίνας, καθαραῖς δὲ δρόσοις</TextUnit>
    <TextUnit id="96" loc="97">ἀφυδρανάμενοι στείχετε ναούς:</TextUnit>
    <TextUnit id="97" loc="98">στόμα τ' εὔφημον φρουρεῖν ἀγαθόν,</TextUnit>
    <TextUnit id="98" loc="99">φήμας τ' ἀγαθὰς</TextUnit>
    <TextUnit id="99" loc="100">τοῖς ἐθέλουσιν μαντεύεσθαι</TextUnit>
    <TextUnit id="100" loc="101">γλώσσης ἰδίας ἀποφαίνειν.</TextUnit>
    <TextUnit id="101" loc="102">ἡμεῖς δέ, πόνους οὓς ἐκ παιδὸς</TextUnit>
    <TextUnit id="102" loc="103">μοχθοῦμεν ἀεί, πτόρθοισι δάφνης</TextUnit>
    <TextUnit id="103" loc="104">στέφεσίν θ' ἱεροῖς ἐσόδους Φοίβου</TextUnit>
    <TextUnit id="104" loc="105">καθαρὰς θήσομεν, ὑγραῖς τε πέδον</TextUnit>
    <TextUnit id="105" loc="106">ῥανίσιν νοτερόν: πτηνῶν τ' ἀγέλας,</TextUnit>
    <TextUnit id="106" loc="107">αἳ βλάπτουσιν σέμν' ἀναθήματα,</TextUnit>
    <TextUnit id="107" loc="108">τόξοισιν ἐμοῖς φυγάδας θήσομεν:</TextUnit>
    <TextUnit id="108" loc="109">ὡς γὰρ ἀμήτωρ ἀπάτωρ τε γεγὼς</TextUnit>
    <TextUnit id="109" loc="110">τοὺς θρέψαντας</TextUnit>
    <TextUnit id="110" loc="111">Φοίβου ναοὺς θεραπεύω.</TextUnit>
    <TextUnit id="111" loc="112">ἄγ', ὦ νεηθαλὲς ὦ</TextUnit>
    <TextUnit id="112" loc="113">καλλίστας προπόλευμα δά-</TextUnit>
    <TextUnit id="113" loc="114">φνας, ἃ τὰν Φοίβου θυμέλαν</TextUnit>
    <TextUnit id="114" loc="115">σαίρεις ὑπὸ ναοῖς,</TextUnit>
    <TextUnit id="115" loc="116">κήπων ἐξ ἀθανάτων,</TextUnit>
    <TextUnit id="116" loc="117">ἵνα δρόσοι τέγγους' ἱεραί,</TextUnit>
    <TextUnit id="117" loc="118">&amp;λτ;ῥοὰν&amp;γτ; ἀέναον</TextUnit>
    <TextUnit id="118" loc="119">παγᾶν ἐκπροϊεῖσαι,</TextUnit>
    <TextUnit id="119" loc="120">μυρσίνας ἱερὰν φόβαν:</TextUnit>
    <TextUnit id="120" loc="121">ᾇ σαίρω δάπεδον θεοῦ</TextUnit>
    <TextUnit id="121" loc="122">παναμέριος ἅμ' ἁλίου</TextUnit>
    <TextUnit id="122" loc="123">πτέρυγι θοᾷ</TextUnit>
    <TextUnit id="123" loc="124">λατρεύων τὸ κατ' ἦμαρ.</TextUnit>
    <TextUnit id="124" loc="125">ὦ Παιὰν ὦ Παιάν,</TextUnit>
    <TextUnit id="125" loc="126">εὐαίων εὐαίων</TextUnit>
    <TextUnit id="126" loc="127">εἴης, ὦ Λατοῦς παῖ.</TextUnit>
    <TextUnit id="127" loc="128">καλόν γε τὸν πόνον, ὦ</TextUnit>
    <TextUnit id="128" loc="129">Φοῖβε, σοὶ πρὸ δόμων λατρεύ-</TextUnit>
    <TextUnit id="129" loc="130">ω τιμῶν μαντεῖον ἕδραν:</TextUnit>
    <TextUnit id="130" loc="131">κλεινὸς δ' ὁ πόνος μοι</TextUnit>
    <TextUnit id="131" loc="132">θεοῖσιν δούλαν χέρ' ἔχειν</TextUnit>
    <TextUnit id="132" loc="133">οὐ θνατοῖς, ἀλλ' ἀθανάτοις:</TextUnit>
    <TextUnit id="133" loc="134">εὐφάμους δὲ πόνους</TextUnit>
    <TextUnit id="134" loc="135">μοχθεῖν οὐκ ἀποκάμνω.</TextUnit>
    <TextUnit id="135" loc="136">Φοῖβός μοι γενέτωρ πατήρ:</TextUnit>
    <TextUnit id="136" loc="137">τὸν βόσκοντα γὰρ εὐλογῶ,</TextUnit>
    <TextUnit id="137" loc="138">τὸ δ' ὠφέλιμον ἐμοὶ πατέρος</TextUnit>
    <TextUnit id="138" loc="139">ὄνομα λέγω</TextUnit>
    <TextUnit id="139" loc="140">Φοίβου τοῦ κατὰ ναόν.</TextUnit>
    <TextUnit id="140" loc="141">ὦ Παιὰν ὦ Παιάν,</TextUnit>
    <TextUnit id="141" loc="142">εὐαίων εὐαίων</TextUnit>
    <TextUnit id="142" loc="143">εἴης, ὦ Λατοῦς παῖ.</TextUnit>
    <TextUnit id="143" loc="144">ἀλλ' ἐκπαύσω γὰρ μόχθους</TextUnit>
    <TextUnit id="144" loc="145">δάφνας ὁλκοῖς,</TextUnit>
    <TextUnit id="145" loc="146">χρυσέων δ' ἐκ τευχέων ῥίψω</TextUnit>
    <TextUnit id="146" loc="147">Γαίας παγάν,</TextUnit>
    <TextUnit id="147" loc="148">ἃν ἀποχεύονται</TextUnit>
    <TextUnit id="148" loc="149">Κασταλίας δῖναι,</TextUnit>
    <TextUnit id="149" loc="150">νοτερὸν ὕδωρ βάλλων,</TextUnit>
    <TextUnit id="150" loc="151">ὅσιος ἀπ' εὐνᾶς ὤν.</TextUnit>
    <TextUnit id="151" loc="152">εἴθ' οὕτως αἰεὶ Φοίβῳ</TextUnit>
    <TextUnit id="152" loc="153">λατρεύων μὴ παυσαίμαν,</TextUnit>
    <TextUnit id="153" loc="154">ἢ παυσαίμαν ἀγαθᾷ μοίρᾳ.</TextUnit>
    <TextUnit id="154" loc="155">ἔα ἔα:</TextUnit>
    <TextUnit id="155" loc="156">φοιτῶς' ἤδη λείπουσίν τε</TextUnit>
    <TextUnit id="156" loc="155">πτανοὶ Παρνασοῦ κοίτας:</TextUnit>
    <TextUnit id="157" loc="156">αὐδῶ μὴ χρίμπτειν θριγκοῖς</TextUnit>
    <TextUnit id="158" loc="157">μηδ' ἐς χρυσήρεις οἴκους —</TextUnit>
    <TextUnit id="159" loc="158">μάρψω ς' αὖ τόξοις, ὦ Ζηνὸς</TextUnit>
    <TextUnit id="160" loc="159">κῆρυξ, ὀρνίθων γαμφηλαῖς</TextUnit>
    <TextUnit id="161" loc="160">ἰσχὺν νικῶν.</TextUnit>
    <TextUnit id="162" loc="161">ὅδε πρὸς θυμέλας ἄλλος ἐρέσσει</TextUnit>
    <TextUnit id="163" loc="162">κύκνος. οὐκ ἄλλᾳ</TextUnit>
    <TextUnit id="164" loc="163">φοινικοφαῆ πόδα κινήσεις;</TextUnit>
    <TextUnit id="165" loc="164">οὐδέν ς' ἁ φόρμιγξ ἁ Φοίβου</TextUnit>
    <TextUnit id="166" loc="165">σύμμολπος τόξων ῥύσαιτ' ἄν.</TextUnit>
    <TextUnit id="167" loc="166">πάραγε πτέρυγας:</TextUnit>
    <TextUnit id="168" loc="167">λίμνας ἐπίβα τᾶς Δηλιάδος:</TextUnit>
    <TextUnit id="169" loc="168">αἱμάξεις, εἰ μὴ πείσῃ,</TextUnit>
    <TextUnit id="170" loc="169">τὰς καλλιφθόγγους ᾠδάς.</TextUnit>
    <TextUnit id="171" loc="170">ἔα ἔα:</TextUnit>
    <TextUnit id="172" loc="171">τίς ὅδ' ὀρνίθων καινὸς προσέβα;</TextUnit>
    <TextUnit id="173" loc="172">μῶν ὑπὸ θριγκοὺς εὐναίας</TextUnit>
    <TextUnit id="174" loc="173">καρφυρὰς θήσων τέκνοις;</TextUnit>
    <TextUnit id="175" loc="174">ψαλμοί ς' εἴρξουσιν τόξων.</TextUnit>
    <TextUnit id="176" loc="175">οὐ πείσῃ; χωρῶν δίναις</TextUnit>
    <TextUnit id="177" loc="175">ταῖς ̓Αλφειοῦ παιδούργει,</TextUnit>
    <TextUnit id="178" loc="176">ἢ νάπος ̓́Ισθμιον,</TextUnit>
    <TextUnit id="179" loc="177">ὡς ἀναθήματα μὴ βλάπτηται</TextUnit>
    <TextUnit id="180" loc="178">ναοί θ' οἱ Φοίβου. . . .</TextUnit>
    <TextUnit id="181" loc="179">κτείνειν δ' ὑμᾶς αἰδοῦμαι</TextUnit>
    <TextUnit id="182" loc="180">τοὺς θεῶν ἀγγέλλοντας φήμας</TextUnit>
    <TextUnit id="183" loc="181">θνατοῖς: οἷς δ' ἔγκειμαι μόχθοις,</TextUnit>
    <TextUnit id="184" loc="182">Φοίβῳ δουλεύσω, κοὐ λήξω</TextUnit>
    <TextUnit id="185" loc="183">τοὺς βόσκοντας θεραπεύων.</TextUnit>
    <TextUnit id="186" loc="184">— οὐκ ἐν ταῖς ζαθέαις ̓Αθά-</TextUnit>
    <TextUnit id="187" loc="185">ναις εὐκίονες ἦσαν αὐ-</TextUnit>
    <TextUnit id="188" loc="186">λαὶ θεῶν μόνον, οὐδ' ἀγυι-</TextUnit>
    <TextUnit id="189" loc="187">άτιδες θεραπεῖαι:</TextUnit>
    <TextUnit id="190" loc="188">ἀλλὰ καὶ παρὰ Λοξίᾳ</TextUnit>
    <TextUnit id="191" loc="189">τῷ Λατοῦς διδύμων προσώ-</TextUnit>
    <TextUnit id="192" loc="190">πων καλλιβλέφαρον φῶς.</TextUnit>
    <TextUnit id="193" loc="190">— ἰδοὺ τάνδ', ἄθρησον,</TextUnit>
    <TextUnit id="194" loc="191">Λερναῖον ὕδραν ἐναίρει</TextUnit>
    <TextUnit id="195" loc="192">χρυσέαις ἅρπαις ὁ Διὸς παῖς:</TextUnit>
    <TextUnit id="196" loc="193">φίλα, πρόσιδ' ὄσσοις.</TextUnit>
    <TextUnit id="197" loc="194">— ὁρῶ. καὶ πέλας ἄλλος αὐ-</TextUnit>
    <TextUnit id="198" loc="195">τοῦ πανὸν πυρίφλεκτον αἴ-</TextUnit>
    <TextUnit id="199" loc="196">ρει τις — ἆρ' ὃς ἐμαῖσι μυ-</TextUnit>
    <TextUnit id="200" loc="197">θεύεται παρὰ πήναις,</TextUnit>
    <TextUnit id="201" loc="198">ἀσπιστὰς ̓Ιόλαος, ὃς</TextUnit>
    <TextUnit id="202" loc="199">κοινοὺς αἰρόμενος πόνους</TextUnit>
    <TextUnit id="203" loc="200">Δίῳ παιδὶ συναντλεῖ;</TextUnit>
    <TextUnit id="204" loc="201">— καὶ μὰν τόνδ' ἄθρησον</TextUnit>
    <TextUnit id="205" loc="202">πτεροῦντος ἔφεδρον ἵππου:</TextUnit>
    <TextUnit id="206" loc="203">τὰν πῦρ πνέουσαν ἐναίρει</TextUnit>
    <TextUnit id="207" loc="204">τρισώματον ἀλκάν.</TextUnit>
    <TextUnit id="208" loc="205">— πάντᾳ τοι βλέφαρον διώ-</TextUnit>
    <TextUnit id="209" loc="206">κω. σκέψαι κλόνον ἐν τείχες-</TextUnit>
    <TextUnit id="210" loc="207">σι λαί̈νοισι Γιγάντων.</TextUnit>
    <TextUnit id="211" loc="208">— ὦ φίλαι, ὧδε δερκόμεσθα.</TextUnit>
    <TextUnit id="212" loc="209">— λεύσσεις οὖν ἐπ' ̓Εγκελάδῳ</TextUnit>
    <TextUnit id="213" loc="210">γοργωπὸν πάλλουσαν ἴτυν —</TextUnit>
    <TextUnit id="214" loc="211">— λεύσσω Παλλάδ', ἐμὰν θεόν.</TextUnit>
    <TextUnit id="215" loc="212">— τί γάρ; κεραυνὸν ἀμφίπυρον</TextUnit>
    <TextUnit id="216" loc="213">ὄβριμον ἐν Διὸς</TextUnit>
    <TextUnit id="217" loc="214">ἑκηβόλοισι χερσίν;</TextUnit>
    <TextUnit id="218" loc="215">— ὁρῶ: τὸν δάϊον</TextUnit>
    <TextUnit id="219" loc="216">Μίμαντα πυρὶ καταιθαλοῖ.</TextUnit>
    <TextUnit id="220" loc="217">— καὶ Βρόμιος ἄλλον ἀπολέμοι-</TextUnit>
    <TextUnit id="221" loc="217b">σι κισσίνοισι βάκτροις</TextUnit>
    <TextUnit id="222" loc="218">ἐναίρει Γᾶς τέκνων ὁ Βακχεύς.</TextUnit>
    <TextUnit id="223" loc="219">σέ τοι, τὸν παρὰ ναὸν αὐ-</TextUnit>
    <TextUnit id="224" loc="220">δῶ: θέμις γυάλων ὑπερ-</TextUnit>
    <TextUnit id="225" loc="221">βῆναι, λευκῷ ποδί γ' — ;</TextUnit>
    <TextUnit id="226" loc="222">οὐ θέμις, ὦ ξέναι.</TextUnit>
    <TextUnit id="227" loc="223">οὐδ' ἂν</TextUnit>
    <TextUnit id="228" loc="224">ἐκ σέθεν ἂν πυθοίμεθ' αὐδάν;</TextUnit>
    <TextUnit id="229" loc="225">τίνα τήνδε θέλεις;</TextUnit>
    <TextUnit id="230" loc="226">ἆρ' ὄντως μέσον ὀμφαλὸν</TextUnit>
    <TextUnit id="231" loc="227">γᾶς Φοίβου κατέχει δόμος;</TextUnit>
    <TextUnit id="232" loc="228">στέμμασί γ' ἐνδυτόν, ἀμφὶ δὲ Γοργόνες.</TextUnit>
    <TextUnit id="233" loc="225">οὕτω καὶ φάτις αὐδᾷ.</TextUnit>
    <TextUnit id="234" loc="226">εἰ μὲν ἐθύσατε πέλανον πρὸ δόμων</TextUnit>
    <TextUnit id="235" loc="227">καί τι πυθέσθαι χρῄζετε Φοίβου,</TextUnit>
    <TextUnit id="236" loc="228">πάριτ' ἐς θυμέλας: ἐπὶ δ' ἀσφάκτοις</TextUnit>
    <TextUnit id="237" loc="229">μήλοισι δόμων μὴ πάριτ' ἐς μυχόν.</TextUnit>
    <TextUnit id="238" loc="230">ἔχω μαθοῦσα: θεοῦ δὲ νόμον</TextUnit>
    <TextUnit id="239" loc="231">οὐ παραβαίνομεν,</TextUnit>
    <TextUnit id="240" loc="232">ἃ δ' ἐκτός, ὄμμα τέρψει.</TextUnit>
    <TextUnit id="241" loc="233">πάντα θεᾶσθ', ὅ τι καὶ θέμις, ὄμμασι.</TextUnit>
    <TextUnit id="242" loc="234">μεθεῖσαν δεσπόται</TextUnit>
    <TextUnit id="243" loc="235">με θεοῦ γύαλα τάδ' εἰσιδεῖν.</TextUnit>
    <TextUnit id="244" loc="236">δμῳαὶ δὲ τίνων κλῄζεσθε δόμων;</TextUnit>
    <TextUnit id="245" loc="235">Παλλάδι σύνοικα τρόφιμα μέλα-</TextUnit>
    <TextUnit id="246" loc="235b">θρα τῶν ἐμῶν τυράννων:</TextUnit>
    <TextUnit id="247" loc="236">παρούσας δ' ἀμφὶ τᾶσδ' ἐρωτᾷς.</TextUnit>
    <TextUnit id="248" loc="237">γενναιότης σοι, καὶ τρόπων τεκμήριον</TextUnit>
    <TextUnit id="249" loc="238">τὸ σχῆμ' ἔχεις τόδ', ἥτις εἶ ποτ', ὦ γύναι.</TextUnit>
    <TextUnit id="250" loc="239">γνοίη δ' ἂν ὡς τὰ πολλά γ' ἀνθρώπου πέρι</TextUnit>
    <TextUnit id="251" loc="240">τὸ σχῆμ' ἰδών τις εἰ πέφυκεν εὐγενής.</TextUnit>
    <TextUnit id="252" loc="241">ἔα:</TextUnit>
    <TextUnit id="253" loc="242">ἀλλ' ἐξέπληξάς μ', ὄμμα συγκλῄσασα σὸν</TextUnit>
    <TextUnit id="254" loc="243">δακρύοις θ' ὑγράνας' εὐγενῆ παρηίδα,</TextUnit>
    <TextUnit id="255" loc="244">ὡς εἶδες ἁγνὰ Λοξίου χρηστήρια.</TextUnit>
    <TextUnit id="256" loc="245">τί ποτε μερίμνης ἐς τόδ' ἦλθες, ὦ γύναι;</TextUnit>
    <TextUnit id="257" loc="245">ὃ πάντες ἄλλοι γύαλα λεύσσοντες θεοῦ</TextUnit>
    <TextUnit id="258" loc="246">χαίρουσιν, ἐνταῦθ' ὄμμα σὸν δακρυρροεῖ;</TextUnit>
    <TextUnit id="259" loc="247">ὦ ξένε, τὸ μὲν σὸν οὐκ ἀπαιδεύτως ἔχει</TextUnit>
    <TextUnit id="260" loc="248">ἐς θαύματ' ἐλθεῖν δακρύων ἐμῶν πέρι:</TextUnit>
    <TextUnit id="261" loc="249">ἐγὼ δ' ἰδοῦσα τούσδ' ̓Απόλλωνος δόμους</TextUnit>
    <TextUnit id="262" loc="250">μνήμην παλαιὰν ἀνεμετρησάμην τινά:</TextUnit>
    <TextUnit id="263" loc="251">οἴκοι δὲ τὸν νοῦν ἔσχον ἐνθάδ' οὖσά που.</TextUnit>
    <TextUnit id="264" loc="252">ὦ τλήμονες γυναῖκες: ὦ τολμήματα</TextUnit>
    <TextUnit id="265" loc="253">θεῶν. τί δῆτα; ποῖ δίκην ἀνοίσομεν,</TextUnit>
    <TextUnit id="266" loc="254">εἰ τῶν κρατούντων ἀδικίαις ὀλούμεθα;</TextUnit>
    <TextUnit id="267" loc="255">τί χρῆμ' ἀνερμήνευτα δυσθυμῇ, γύναι;</TextUnit>
    <TextUnit id="268" loc="256">οὐδέν: μεθῆκα τόξα: τἀπὶ τῷδε δὲ</TextUnit>
    <TextUnit id="269" loc="257">ἐγώ τε σιγῶ, καὶ σὺ μὴ φρόντιζ' ἔτι.</TextUnit>
    <TextUnit id="270" loc="258">τίς δ' εἶ; πόθεν γῆς ἦλθες; ἐκ ποίας πάτρας</TextUnit>
    <TextUnit id="271" loc="259">πέφυκας; ὄνομα τί σε καλεῖν ἡμᾶς χρεών;</TextUnit>
    <TextUnit id="272" loc="260">Κρέουσα μέν μοι τοὔνομ', ἐκ δ' ̓Ερεχθέως</TextUnit>
    <TextUnit id="273" loc="261">πέφυκα, πατρὶς γῆ δ' ̓Αθηναίων πόλις.</TextUnit>
    <TextUnit id="274" loc="262">ὦ κλεινὸν οἰκοῦς' ἄστυ γενναίων τ' ἄπο</TextUnit>
    <TextUnit id="275" loc="263">τραφεῖσα πατέρων, ὥς σε θαυμάζω, γύναι.</TextUnit>
    <TextUnit id="276" loc="264">τοσαῦτα κεὐτυχοῦμεν, ὦ ξέν', οὐ πέρα.</TextUnit>
    <TextUnit id="277" loc="265">πρὸς θεῶν ἀληθῶς, ὡς μεμύθευται βροτοῖς . . .;</TextUnit>
    <TextUnit id="278" loc="266">τί χρῆμ' ἐρωτᾷς, ὦ ξέν', ἐκμαθεῖν θέλων;</TextUnit>
    <TextUnit id="279" loc="267">ἐκ γῆς πατρός σου πρόγονος ἔβλαστεν πατήρ;</TextUnit>
    <TextUnit id="280" loc="268">̓Εριχθόνιός γε: τὸ δὲ γένος μ' οὐκ ὠφελεῖ.</TextUnit>
    <TextUnit id="281" loc="269">ἦ καί σφ' ̓Αθάνα γῆθεν ἐξανείλετο;</TextUnit>
    <TextUnit id="282" loc="270">ἐς παρθένους γε χεῖρας, οὐ τεκοῦσά νιν.</TextUnit>
    <TextUnit id="283" loc="271">δίδωσι δ', ὥσπερ ἐν γραφῇ νομίζεται . . .;</TextUnit>
    <TextUnit id="284" loc="272">Κέκροπός γε σῴζειν παισὶν οὐχ ὁρώμενον.</TextUnit>
    <TextUnit id="285" loc="273">ἤκουσα λῦσαι παρθένους τεῦχος θεᾶς.</TextUnit>
    <TextUnit id="286" loc="274">τοιγὰρ θανοῦσαι σκόπελον ᾕμαξαν πέτρας.</TextUnit>
    <TextUnit id="287" loc="275">εἶἑν:</TextUnit>
    <TextUnit id="288" loc="276">τί δαὶ τόδ'; ἆρ' ἀληθὲς ἢ μάτην λόγος . . .</TextUnit>
    <TextUnit id="289" loc="277">τί χρῆμ' ἐρωτᾷς; καὶ γὰρ οὐ κάμνω σχολῇ.</TextUnit>
    <TextUnit id="290" loc="278">πατὴρ ̓Ερεχθεὺς σὰς ἔθυσε συγγόνους;</TextUnit>
    <TextUnit id="291" loc="279">ἔτλη πρὸ γαίας σφάγια παρθένους κτανεῖν.</TextUnit>
    <TextUnit id="292" loc="280">σὺ δ' ἐξεσώθης πῶς κασιγνήτων μόνη;</TextUnit>
    <TextUnit id="293" loc="280">βρέφος νεογνὸν μητρὸς ἦν ἐν ἀγκάλαις.</TextUnit>
    <TextUnit id="294" loc="281">πατέρα δ' ἀληθῶς χάσμα σὸν κρύπτει χθονός;</TextUnit>
    <TextUnit id="295" loc="282">πληγαὶ τριαίνης ποντίου σφ' ἀπώλεσαν.</TextUnit>
    <TextUnit id="296" loc="283">Μακραὶ δὲ χῶρός ἐστ' ἐκεῖ κεκλημένος;</TextUnit>
    <TextUnit id="297" loc="284">τί δ' ἱστορεῖς τόδ'; ὥς μ' ἀνέμνησάς τινος.</TextUnit>
    <TextUnit id="298" loc="285">τιμᾷ σφε Πύθιος ἀστραπαί τε Πύθιαι.</TextUnit>
    <TextUnit id="299" loc="286">† τιμᾶ τιμᾶ †: ὡς μήποτ' ὤφελόν σφ' ἰδεῖν.</TextUnit>
    <TextUnit id="300" loc="287">τί δὲ στυγεῖς σὺ τοῦ θεοῦ τὰ φίλτατα;</TextUnit>
    <TextUnit id="301" loc="288">οὐδέν: ξύνοιδ' ἄντροισιν αἰσχύνην τινά.</TextUnit>
    <TextUnit id="302" loc="289">πόσις δὲ τίς ς' ἔγημ' ̓Αθηναίων, γύναι;</TextUnit>
    <TextUnit id="303" loc="290">οὐκ ἀστός, ἀλλ' ἐπακτὸς ἐξ ἄλλης χθονός.</TextUnit>
    <TextUnit id="304" loc="291">τίς; εὐγενῆ νιν δεῖ πεφυκέναι τινά.</TextUnit>
    <TextUnit id="305" loc="292">Ξοῦθος, πεφυκὼς Αἰόλου Διός τ' ἄπο.</TextUnit>
    <TextUnit id="306" loc="293">καὶ πῶς ξένος ς' ὢν ἔσχεν οὖσαν ἐγγενῆ;</TextUnit>
    <TextUnit id="307" loc="294">Εὔβοι' ̓Αθήναις ἔστι τις γείτων πόλις . . .</TextUnit>
    <TextUnit id="308" loc="295">ὅροις ὑγροῖσιν, ὡς λέγους', ὡρισμένη.</TextUnit>
    <TextUnit id="309" loc="296">ταύτην ἔπερσε Κεκροπίδαις κοινῷ δορί.</TextUnit>
    <TextUnit id="310" loc="297">ἐπίκουρος ἐλθών; κᾆτα σὸν γαμεῖ λέχος;</TextUnit>
    <TextUnit id="311" loc="298">φερνάς γε πολέμου καὶ δορὸς λαβὼν γέρας.</TextUnit>
    <TextUnit id="312" loc="299">σὺν ἀνδρὶ δ' ἥκεις ἢ μόνη χρηστήρια;</TextUnit>
    <TextUnit id="313" loc="300">σὺν ἀνδρί. σηκοὺς δ' ἐκστρέφει Τροφωνίου.</TextUnit>
    <TextUnit id="314" loc="301">πότερα θεατὴς ἢ χάριν μαντευμάτων;</TextUnit>
    <TextUnit id="315" loc="302">κείνου τε Φοίβου θ' ἓν θέλων μαθεῖν ἔπος.</TextUnit>
    <TextUnit id="316" loc="303">καρποῦ δ' ὕπερ γῆς ἥκετ', ἢ παίδων πέρι;</TextUnit>
    <TextUnit id="317" loc="304">ἄπαιδές ἐσμεν, χρόνι' ἔχοντ' εὐνήματα.</TextUnit>
    <TextUnit id="318" loc="305">οὐδ' ἔτεκες οὐδὲν πώποτ', ἀλλ' ἄτεκνος εἶ;</TextUnit>
    <TextUnit id="319" loc="306">ὁ Φοῖβος οἶδε τὴν ἐμὴν ἀπαιδίαν.</TextUnit>
    <TextUnit id="320" loc="307">ὦ τλῆμον, ὡς τἄλλ' εὐτυχοῦς' οὐκ εὐτυχεῖς.</TextUnit>
    <TextUnit id="321" loc="308">σὺ δ' εἶ τίς; ὥς σου τὴν τεκοῦσαν ὤλβισα.</TextUnit>
    <TextUnit id="322" loc="309">τοῦ θεοῦ καλοῦμαι δοῦλος εἰμί τ', ὦ γύναι.</TextUnit>
    <TextUnit id="323" loc="310">ἀνάθημα πόλεως, ἤ τινος πραθεὶς ὕπο;</TextUnit>
    <TextUnit id="324" loc="311">οὐκ οἶδα πλὴν ἕν: Λοξίου κεκλήμεθα.</TextUnit>
    <TextUnit id="325" loc="312">ἡμεῖς ς' ἄρ' αὖθις, ὦ ξέν', ἀντοικτίρομεν.</TextUnit>
    <TextUnit id="326" loc="313">ὡς μὴ εἰδόθ' ἥτις μ' ἔτεκεν ἐξ ὅτου τ' ἔφυν.</TextUnit>
    <TextUnit id="327" loc="314">ναοῖσι δ' οἰκεῖς τοισίδ' ἢ κατὰ στέγας;</TextUnit>
    <TextUnit id="328" loc="315">ἅπαν θεοῦ μοι δῶμ', ἵν' ἂν λάβῃ μ' ὕπνος.</TextUnit>
    <TextUnit id="329" loc="316">παῖς δ' ὢν ἀφίκου ναὸν ἢ νεανίας;</TextUnit>
    <TextUnit id="330" loc="317">βρέφος λέγουσιν οἱ δοκοῦντες εἰδέναι.</TextUnit>
    <TextUnit id="331" loc="318">καὶ τίς γάλακτί ς' ἐξέθρεψε Δελφίδων;</TextUnit>
    <TextUnit id="332" loc="319">οὐπώποτ' ἔγνων μαστόν: ἣ δ' ἔθρεψέ με . . .</TextUnit>
    <TextUnit id="333" loc="320">τίς, ὦ ταλαίπωρ'; ὡς νοσοῦς' ηὗρον νόσους.</TextUnit>
    <TextUnit id="334" loc="321">Φοίβου προφῆτις, μητέρ' ὣς νομίζομεν.</TextUnit>
    <TextUnit id="335" loc="322">ἐς δ' ἄνδρ' ἀφίκου τίνα τροφὴν κεκτημένος;</TextUnit>
    <TextUnit id="336" loc="323">βωμοί μ' ἔφερβον οὑπιών τ' ἀεὶ ξένος.</TextUnit>
    <TextUnit id="337" loc="324">τάλαινά ς' ἡ τεκοῦσα: τίς ποτ' ἦν ἄρα;</TextUnit>
    <TextUnit id="338" loc="325">ἀδίκημά του γυναικὸς ἐγενόμην ἴσως.</TextUnit>
    <TextUnit id="339" loc="326">ἔχεις δὲ βίοτον: εὖ γὰρ ἤσκησαι πέπλοις.</TextUnit>
    <TextUnit id="340" loc="327">τοῖς τοῦ θεοῦ κοσμούμεθ', ᾧ δουλεύομεν.</TextUnit>
    <TextUnit id="341" loc="328">οὐδ' ᾖξας εἰς ἔρευναν ἐξευρεῖν γονάς;</TextUnit>
    <TextUnit id="342" loc="329">ἔχω γὰρ οὐδέν, ὦ γύναι, τεκμήριον.</TextUnit>
    <TextUnit id="343" loc="330">φεῦ:</TextUnit>
    <TextUnit id="344" loc="331">πέπονθέ τις σῇ μητρὶ ταὔτ' ἄλλη γυνή.</TextUnit>
    <TextUnit id="345" loc="332">τίς; εἰ πόνου μοι ξυλλάβοι, χαίροιμεν ἄν.</TextUnit>
    <TextUnit id="346" loc="333">ἧς οὕνεκ' ἦλθον δεῦρο πρὶν πόσιν μολεῖν.</TextUnit>
    <TextUnit id="347" loc="334">ποῖόν τι χρῄζους'; ὡς ὑπουργήσω, γύναι.</TextUnit>
    <TextUnit id="348" loc="335">μάντευμα κρυπτὸν δεομένη Φοίβου μαθεῖν.</TextUnit>
    <TextUnit id="349" loc="335">λέγοις ἄν: ἡμεῖς τἄλλα προξενήσομεν.</TextUnit>
    <TextUnit id="350" loc="336">ἄκουε δὴ τὸν μῦθον. — ἀλλ' αἰδούμεθα.</TextUnit>
    <TextUnit id="351" loc="337">οὔ τἄρα πράξεις οὐδέν: ἀργὸς ἡ θεός.</TextUnit>
    <TextUnit id="352" loc="338">Φοίβῳ μιγῆναί φησί τις φίλων ἐμῶν.</TextUnit>
    <TextUnit id="353" loc="339">Φοίβῳ γυνὴ γεγῶσα; μὴ λέγ', ὦ ξένη.</TextUnit>
    <TextUnit id="354" loc="340">καὶ παῖδά γ' ἔτεκε τῷ θεῷ λάθρα πατρός.</TextUnit>
    <TextUnit id="355" loc="341">οὐκ ἔστιν: ἀνδρὸς ἀδικίαν αἰσχύνεται.</TextUnit>
    <TextUnit id="356" loc="342">οὔ φησιν αὐτή, καὶ πέπονθεν ἄθλια.</TextUnit>
    <TextUnit id="357" loc="343">τί χρῆμα δράσας', εἰ θεῷ συνεζύγη;</TextUnit>
    <TextUnit id="358" loc="344">τὸν παῖδ' ὃν ἔτεκεν ἐξέθηκε δωμάτων.</TextUnit>
    <TextUnit id="359" loc="345">ὁ δ' ἐκτεθεὶς παῖς ποῦ 'στιν; εἰσορᾷ φάος;</TextUnit>
    <TextUnit id="360" loc="346">οὐκ οἶδεν οὐδείς. ταῦτα καὶ μαντεύομαι.</TextUnit>
    <TextUnit id="361" loc="347">εἰ δ' οὐκέτ' ἔστι, τίνι τρόπῳ διεφθάρη;</TextUnit>
    <TextUnit id="362" loc="348">θῆράς σφε τὸν δύστηνον ἐλπίζει κτανεῖν.</TextUnit>
    <TextUnit id="363" loc="349">ποίῳ τόδ' ἔγνω χρωμένη τεκμηρίῳ;</TextUnit>
    <TextUnit id="364" loc="350">ἐλθοῦς' ἵν' αὐτὸν ἐξέθηκ' οὐχ ηὗρ' ἔτι.</TextUnit>
    <TextUnit id="365" loc="351">ἦν δὲ σταλαγμὸς ἐν στίβῳ τις αἵματος;</TextUnit>
    <TextUnit id="366" loc="352">οὔ φησι. καίτοι πόλλ' ἐπεστράφη πέδον.</TextUnit>
    <TextUnit id="367" loc="353">χρόνος δὲ τίς τῷ παιδὶ διαπεπραγμένῳ;</TextUnit>
    <TextUnit id="368" loc="354">σοὶ ταὐτὸν ἥβης, εἴπερ, εἶχεν ἂν μέτρον.</TextUnit>
    <TextUnit id="369" loc="355">ἀδικεῖ νιν ὁ θεός: ἡ τεκοῦσα δ' ἀθλία.</TextUnit>
    <TextUnit id="370" loc="356">οὔκουν ἔτ' ἄλλον γ' ὕστερον τίκτει γόνον.</TextUnit>
    <TextUnit id="371" loc="357">τί δ', εἰ λάθρα νιν Φοῖβος ἐκτρέφει λαβών;</TextUnit>
    <TextUnit id="372" loc="358">τὰ κοινὰ χαίρων οὐ δίκαια δρᾷ μόνος.</TextUnit>
    <TextUnit id="373" loc="359">οἴμοι: προσῳδὸς ἡ τύχη τὠμῷ πάθει.</TextUnit>
    <TextUnit id="374" loc="360">καὶ σέ, ὦ ξέν', οἶμαι μητέρ' ἀθλίαν ποθεῖν.</TextUnit>
    <TextUnit id="375" loc="361">καὶ μή γ' ἐπ' οἶκτόν μ' ἔξαγ' οὗ 'λελήσμεθα.</TextUnit>
    <TextUnit id="376" loc="362">σιγῶ: πέραινε δ' ὧν ς' ἀνιστορῶ πέρι.</TextUnit>
    <TextUnit id="377" loc="363">οἶσθ' οὖν ὃ κάμνει τοῦ λόγου μάλιστά σοι;</TextUnit>
    <TextUnit id="378" loc="364">τί δ' οὐκ ἐκείνῃ τῇ ταλαιπώρῳ νοσεῖ;</TextUnit>
    <TextUnit id="379" loc="365">πῶς ὁ θεὸς ὃ λαθεῖν βούλεται μαντεύσεται;</TextUnit>
    <TextUnit id="380" loc="366">εἴπερ καθίζει τρίποδα κοινὸν ̔Ελλάδος.</TextUnit>
    <TextUnit id="381" loc="367">αἰσχύνεται τὸ πρᾶγμα: μὴ 'ξέλεγχέ νιν.</TextUnit>
    <TextUnit id="382" loc="368">ἀλγύνεται δέ γ' ἡ παθοῦσα τῇ τύχῃ.</TextUnit>
    <TextUnit id="383" loc="369">οὐκ ἔστιν ὅστις σοι προφητεύσει τάδε.</TextUnit>
    <TextUnit id="384" loc="370">ἐν τοῖς γὰρ αὑτοῦ δώμασιν κακὸς φανεὶς</TextUnit>
    <TextUnit id="385" loc="371">Φοῖβος δικαίως τὸν θεμιστεύοντά σοι</TextUnit>
    <TextUnit id="386" loc="372">δράσειεν ἄν τι πῆμα. ἀπαλλάσσου, γύναι.</TextUnit>
    <TextUnit id="387" loc="373">τῷ γὰρ θεῷ τἀναντί' οὐ μαντευτέον.</TextUnit>
    <TextUnit id="388" loc="374">ἐς γὰρ τοσοῦτον ἀμαθίας ἔλθοιμεν ἄν,</TextUnit>
    <TextUnit id="389" loc="375">εἰ τοὺς θεοὺς ἄκοντας ἐκπονήσομεν</TextUnit>
    <TextUnit id="390" loc="376">φράζειν ἃ μὴ θέλουσιν, ἢ προβωμίοις</TextUnit>
    <TextUnit id="391" loc="377">σφαγαῖσι μήλων ἢ δι' οἰωνῶν πτεροῖς.</TextUnit>
    <TextUnit id="392" loc="378">ἃν γὰρ βίᾳ σπεύδωμεν ἀκόντων θεῶν,</TextUnit>
    <TextUnit id="393" loc="379">ἄκοντα κεκτήμεσθα τἀγάθ', ὦ γύναι:</TextUnit>
    <TextUnit id="394" loc="380">ἃ δ' ἂν διδῶς' ἑκόντες, ὠφελούμεθα.</TextUnit>
    <TextUnit id="395" loc="381">πολλαί γε πολλοῖς εἰσι συμφοραὶ βροτῶν,</TextUnit>
    <TextUnit id="396" loc="382">μορφαὶ δὲ διαφέρουσιν: ἓν δ' ἂν εὐτυχὲς</TextUnit>
    <TextUnit id="397" loc="383">μόλις ποτ' ἐξεύροι τις ἀνθρώπων βίῳ.</TextUnit>
    <TextUnit id="398" loc="384">ὦ Φοῖβε, κἀκεῖ κἀνθάδ' οὐ δίκαιος εἶ</TextUnit>
    <TextUnit id="399" loc="385">ἐς τὴν ἀποῦσαν, ἧς πάρεισιν οἱ λόγοι:</TextUnit>
    <TextUnit id="400" loc="386">ὃς οὔτ' ἔσωσας τὸν σὸν ὃν σῶσαί ς' ἐχρῆν,</TextUnit>
    <TextUnit id="401" loc="387">οὔθ' ἱστορούσῃ μητρὶ μάντις ὢν ἐρεῖς,</TextUnit>
    <TextUnit id="402" loc="388">ὡς, εἰ μὲν οὐκέτ' ἔστιν, ὀγκωθῇ τάφῳ,</TextUnit>
    <TextUnit id="403" loc="389">εἰ δ' ἔστιν . . .</TextUnit>
    <TextUnit id="404" loc="390">ἀλλ' ἐᾶν χρὴ τάδ', εἰ πρὸς τοῦ θεοῦ</TextUnit>
    <TextUnit id="405" loc="391">κωλυόμεσθα μὴ μαθεῖν ἃ βούλομαι.</TextUnit>
    <TextUnit id="406" loc="392">ἀλλ', ὦ ξέν', εἰσορῶ γὰρ εὐγενῆ πόσιν</TextUnit>
    <TextUnit id="407" loc="393">Ξοῦθον πέλας δὴ τόνδε, τὰς Τροφωνίου</TextUnit>
    <TextUnit id="408" loc="394">λιπόντα θαλάμας, τοὺς λελεγμένους λόγους</TextUnit>
    <TextUnit id="409" loc="395">σίγα πρὸς ἄνδρα, μή τιν' αἰσχύνην λάβω</TextUnit>
    <TextUnit id="410" loc="396">διακονοῦσα κρυπτά, καὶ προβῇ λόγος</TextUnit>
    <TextUnit id="411" loc="397">οὐχ ᾗπερ ἡμεῖς αὐτὸν ἐξειλίσσομεν.</TextUnit>
    <TextUnit id="412" loc="398">τὰ γὰρ γυναικῶν δυσχερῆ πρὸς ἄρσενας,</TextUnit>
    <TextUnit id="413" loc="399">κἀν ταῖς κακαῖσιν ἁγαθαὶ μεμειγμέναι</TextUnit>
    <TextUnit id="414" loc="400">μισούμεθ': οὕτω δυστυχεῖς πεφύκαμεν.</TextUnit>
    <TextUnit id="415" loc="401">πρῶτον μὲν ὁ θεὸς τῶν ἐμῶν προσφθεγμάτων</TextUnit>
    <TextUnit id="416" loc="402">λαβὼν ἀπαρχὰς χαιρέτω, σύ τ', ὦ γύναι.</TextUnit>
    <TextUnit id="417" loc="403">μῶν χρόνιος ἐλθών ς' ἐξέπληξ' ὀρρωδίᾳ;</TextUnit>
    <TextUnit id="418" loc="404">οὐδέν γ': ἀφίκου δ' ἐς μέριμναν. ἀλλά μοι</TextUnit>
    <TextUnit id="419" loc="405">λέξον, τί θέσπισμ' ἐκ Τροφωνίου φέρεις,</TextUnit>
    <TextUnit id="420" loc="406">παίδων ὅπως νῷν σπέρμα συγκραθήσεται;</TextUnit>
    <TextUnit id="421" loc="407">οὐκ ἠξίωσε τοῦ θεοῦ προλαμβάνειν</TextUnit>
    <TextUnit id="422" loc="408">μαντεύμαθ': ἓν δ' οὖν εἶπεν: οὐκ ἄπαιδά με</TextUnit>
    <TextUnit id="423" loc="409">πρὸς οἶκον ἥξειν οὐδὲ σὲ ἐκ χρηστηρίων.</TextUnit>
    <TextUnit id="424" loc="410">ὦ πότνια Φοίβου μῆτερ, εἰ γὰρ αἰσίως</TextUnit>
    <TextUnit id="425" loc="411">ἔλθοιμεν, ἅ τε νῷν συμβόλαια πρόσθεν ἦν</TextUnit>
    <TextUnit id="426" loc="412">ἐς παῖδα τὸν σόν, μεταπέσοι βελτίονα.</TextUnit>
    <TextUnit id="427" loc="413">ἔσται τάδ': ἀλλὰ τίς προφητεύει θεοῦ;</TextUnit>
    <TextUnit id="428" loc="414">ἡμεῖς τά γ' ἔξω, τῶν ἔσω δ' ἄλλοις μέλει,</TextUnit>
    <TextUnit id="429" loc="415">οἳ πλησίον θάσσουσι τρίποδος, ὦ ξένε,</TextUnit>
    <TextUnit id="430" loc="416">Δελφῶν ἀριστῆς, οὓς ἐκλήρωσεν πάλος.</TextUnit>
    <TextUnit id="431" loc="417">καλῶς: ἔχω δὴ πάνθ' ὅσων ἐχρῄζομεν.</TextUnit>
    <TextUnit id="432" loc="418">στείχοιμ' ἂν εἴσω: καὶ γάρ, ὡς ἐγὼ κλύω,</TextUnit>
    <TextUnit id="433" loc="419">χρηστήριον πέπτωκε τοῖς ἐπήλυσι</TextUnit>
    <TextUnit id="434" loc="420">κοινὸν πρὸ ναοῦ: βούλομαι δ' ἐν ἡμέρᾳ</TextUnit>
    <TextUnit id="435" loc="421">τῇδ' — αἰσία γάρ — θεοῦ λαβεῖν μαντεύματα.</TextUnit>
    <TextUnit id="436" loc="422">σὺ δ' ἀμφὶ βωμούς, ὦ γύναι, δαφνηφόρους</TextUnit>
    <TextUnit id="437" loc="423">λαβοῦσα κλῶνας, εὐτέκνους εὔχου θεοῖς</TextUnit>
    <TextUnit id="438" loc="424">χρησμούς μ' ἐνεγκεῖν ἐξ ̓Απόλλωνος δόμων.</TextUnit>
    <TextUnit id="439" loc="425">ἔσται τάδ', ἔσται. Λοξίας δ' ἐὰν θέλῃ</TextUnit>
    <TextUnit id="440" loc="426">νῦν ἀλλὰ τὰς πρὶν ἀναλαβεῖν ἁμαρτίας,</TextUnit>
    <TextUnit id="441" loc="427">ἅπας μὲν οὐ γένοιτ' ἂν εἰς ἡμᾶς φίλος,</TextUnit>
    <TextUnit id="442" loc="428">ὅσον δὲ χρῄζει — θεὸς γάρ ἐστι — δέξομαι.</TextUnit>
    <TextUnit id="443" loc="429">τί ποτε λόγοισιν ἡ ξένη πρὸς τὸν θεὸν</TextUnit>
    <TextUnit id="444" loc="430">κρυπτοῖσιν αἰεὶ λοιδοροῦς' αἰνίσσεται;</TextUnit>
    <TextUnit id="445" loc="431">ἤτοι φιλοῦσά γ' ἧς ὕπερ μαντεύεται,</TextUnit>
    <TextUnit id="446" loc="432">ἢ καί τι σιγῶς' ὧν σιωπᾶσθαι χρεών;</TextUnit>
    <TextUnit id="447" loc="433">ἀτὰρ θυγατρὸς τῆς ̓Ερεχθέως τί μοι</TextUnit>
    <TextUnit id="448" loc="434">μέλει; προσήκει γ' οὐδέν. ἀλλὰ χρυσέαις</TextUnit>
    <TextUnit id="449" loc="435">πρόχοισιν ἐλθὼν εἰς ἀπορραντήρια</TextUnit>
    <TextUnit id="450" loc="436">δρόσον καθήσω. νουθετητέος δέ μοι</TextUnit>
    <TextUnit id="451" loc="437">Φοῖβος, τί πάσχει: παρθένους βίᾳ γαμῶν</TextUnit>
    <TextUnit id="452" loc="438">προδίδωσι; παῖδας ἐκτεκνούμενος λάθρᾳ</TextUnit>
    <TextUnit id="453" loc="439">θνῄσκοντας ἀμελεῖ; μὴ σύ γ': ἀλλ', ἐπεὶ κρατεῖς,</TextUnit>
    <TextUnit id="454" loc="440">ἀρετὰς δίωκε. καὶ γὰρ ὅστις ἂν βροτῶν</TextUnit>
    <TextUnit id="455" loc="441">κακὸς πεφύκῃ, ζημιοῦσιν οἱ θεοί.</TextUnit>
    <TextUnit id="456" loc="442">πῶς οὖν δίκαιον τοὺς νόμους ὑμᾶς βροτοῖς</TextUnit>
    <TextUnit id="457" loc="443">γράψαντας, αὐτοὺς ἀνομίαν ὀφλισκάνειν;</TextUnit>
    <TextUnit id="458" loc="444">εἰ δ' — οὐ γὰρ ἔσται, τῷ λόγῳ δὲ χρήσομαι —</TextUnit>
    <TextUnit id="459" loc="445">δίκας βιαίων δώσετ' ἀνθρώποις γάμων,</TextUnit>
    <TextUnit id="460" loc="446">σὺ καὶ Ποσειδῶν Ζεύς θ' ὃς οὐρανοῦ κρατεῖ,</TextUnit>
    <TextUnit id="461" loc="447">ναοὺς τίνοντες ἀδικίας κενώσετε.</TextUnit>
    <TextUnit id="462" loc="448">τὰς ἡδονὰς γὰρ τῆς προμηθίας πάρος</TextUnit>
    <TextUnit id="463" loc="449">σπεύδοντες ἀδικεῖτ'. οὐκέτ' ἀνθρώπους κακῶς</TextUnit>
    <TextUnit id="464" loc="450">λέγειν δίκαιον, εἰ τὰ τῶν θεῶν καλὰ</TextUnit>
    <TextUnit id="465" loc="451">μιμούμεθ', ἀλλὰ τοὺς διδάσκοντας τάδε.</TextUnit>
    <TextUnit id="466" loc="452">σὲ τὰν ὠδίνων λοχιᾶν</TextUnit>
    <TextUnit id="467" loc="453">ἀνειλείθυιαν, ἐμὰν</TextUnit>
    <TextUnit id="468" loc="454">̓Αθάναν, ἱκετεύω,</TextUnit>
    <TextUnit id="469" loc="455">Προμηθεῖ Τιτᾶνι λοχευ-</TextUnit>
    <TextUnit id="470" loc="456">θεῖσαν κατ' ἀκροτάτας</TextUnit>
    <TextUnit id="471" loc="457">κορυφᾶς Διός, ὦ μάκαιρα Νίκα,</TextUnit>
    <TextUnit id="472" loc="458">μόλε Πύθιον οἶκον,</TextUnit>
    <TextUnit id="473" loc="459">̓Ολύμπου χρυσέων θαλάμων</TextUnit>
    <TextUnit id="474" loc="460">πταμένα πρὸς ἀγυιάς,</TextUnit>
    <TextUnit id="475" loc="461">Φοιβήιος ἔνθα γᾶς</TextUnit>
    <TextUnit id="476" loc="462">μεσσόμφαλος ἑστία</TextUnit>
    <TextUnit id="477" loc="463">παρὰ χορευομένῳ τρίποδι</TextUnit>
    <TextUnit id="478" loc="464">μαντεύματα κραίνει,</TextUnit>
    <TextUnit id="479" loc="465">σὺ καὶ παῖς ἁ Λατογενής,</TextUnit>
    <TextUnit id="480" loc="466">δύο θεαὶ δύο παρθένοι,</TextUnit>
    <TextUnit id="481" loc="467">κασίγνηται σεμναὶ Φοίβου.</TextUnit>
    <TextUnit id="482" loc="468">ἱκετεύσατε δ', ὦ κόραι,</TextUnit>
    <TextUnit id="483" loc="469">τὸ παλαιὸν ̓Ερεχθέως</TextUnit>
    <TextUnit id="484" loc="470">γένος εὐτεκνίας χρονίου καθαροῖς</TextUnit>
    <TextUnit id="485" loc="471">μαντεύμασι κῦρσαι.</TextUnit>
    <TextUnit id="486" loc="472">ὑπερβαλλούσας γὰρ ἔχει</TextUnit>
    <TextUnit id="487" loc="473">θνατοῖς εὐδαιμονίας</TextUnit>
    <TextUnit id="488" loc="474">ἀκίνητον ἀφορμάν,</TextUnit>
    <TextUnit id="489" loc="475">τέκνων οἷς ἂν καρποτρόφοι</TextUnit>
    <TextUnit id="490" loc="476">λάμπωσιν ἐν θαλάμοις</TextUnit>
    <TextUnit id="491" loc="477">πατρίοισι νεάνιδες ἧβαι,</TextUnit>
    <TextUnit id="492" loc="478">διαδέκτορα πλοῦτον</TextUnit>
    <TextUnit id="493" loc="479">ὡς ἕξοντες ἐκ πατέρων</TextUnit>
    <TextUnit id="494" loc="480">ἑτέροις ἐπὶ τέκνοις.</TextUnit>
    <TextUnit id="495" loc="481">ἀλκά τε γὰρ ἐν κακοῖς</TextUnit>
    <TextUnit id="496" loc="482">σύν τ' εὐτυχίαις φίλον,</TextUnit>
    <TextUnit id="497" loc="483">δορί τε γᾷ πατρίᾳ φέρει</TextUnit>
    <TextUnit id="498" loc="484">σωτήριον ἀλκάν.</TextUnit>
    <TextUnit id="499" loc="485">ἐμοὶ μὲν πλούτου τε πάρος</TextUnit>
    <TextUnit id="500" loc="486">βασιλικῶν τ' εἶεν θαλάμων</TextUnit>
    <TextUnit id="501" loc="487">τροφαὶ κήδειοι κεδνῶν γε τέκνων.</TextUnit>
    <TextUnit id="502" loc="488">τὸν ἄπαιδα δ' ἀποστυγῶ</TextUnit>
    <TextUnit id="503" loc="489">βίον, ᾧ τε δοκεῖ ψέγω:</TextUnit>
    <TextUnit id="504" loc="490">μετὰ δὲ κτεάνων μετρίων βιοτᾶς</TextUnit>
    <TextUnit id="505" loc="491">εὔπαιδος ἐχοίμαν.</TextUnit>
    <TextUnit id="506" loc="492">ὦ Πανὸς θακήματα καὶ</TextUnit>
    <TextUnit id="507" loc="493">παραυλίζουσα πέτρα</TextUnit>
    <TextUnit id="508" loc="494">μυχώδεσι Μακραῖς,</TextUnit>
    <TextUnit id="509" loc="495">ἵνα χοροὺς στείβουσι ποδοῖν</TextUnit>
    <TextUnit id="510" loc="496">̓Αγλαύρου κόραι τρίγονοι</TextUnit>
    <TextUnit id="511" loc="497">στάδια χλοερὰ πρὸ Παλλάδος</TextUnit>
    <TextUnit id="512" loc="498">ναῶν, συρίγγων</TextUnit>
    <TextUnit id="513" loc="499">ὑπ' αἰόλας ἰαχᾶς</TextUnit>
    <TextUnit id="514" loc="500">ὕμνων, ὅτ' ἀναλίοις</TextUnit>
    <TextUnit id="515" loc="501">συρίζεις, ὦ Πάν,</TextUnit>
    <TextUnit id="516" loc="502">τοῖς σοῖσιν ἐν ἄντροις,</TextUnit>
    <TextUnit id="517" loc="503">ἵνα τεκοῦσά τις Φοίβῳ</TextUnit>
    <TextUnit id="518" loc="504">παρθένος, ὦ μελέα, βρέφος,</TextUnit>
    <TextUnit id="519" loc="505">πτανοῖς ἐξόρισεν θοίναν</TextUnit>
    <TextUnit id="520" loc="505">θηρσί τε φοινίαν δαῖτα, πικρῶν γάμων</TextUnit>
    <TextUnit id="521" loc="506">ὕβριν: οὔτ' ἐπὶ κερκίσιν οὔτε λόγοις</TextUnit>
    <TextUnit id="522" loc="507">φάτιν ἄιον εὐτυχίας μετέχειν</TextUnit>
    <TextUnit id="523" loc="508">θεόθεν τέκνα θνατοῖς.</TextUnit>
    <TextUnit id="524" loc="510">πρόσπολοι γυναῖκες, αἳ τῶνδ' ἀμφὶ κρηπῖδας δόμων</TextUnit>
    <TextUnit id="525" loc="511">θυοδόκων φρούρημ' ἔχουσαι δεσπότιν φυλάσσετε,</TextUnit>
    <TextUnit id="526" loc="512">ἐκλέλοιπ' ἤδη τὸν ἱερὸν τρίποδα καὶ χρηστήριον</TextUnit>
    <TextUnit id="527" loc="513">Ξοῦθος, ἢ μίμνει κατ' οἶκον ἱστορῶν ἀπαιδίαν;</TextUnit>
    <TextUnit id="528" loc="514">ἐν δόμοις ἔστ', ὦ ξέν': οὔπω δῶμ' ὑπερβαίνει τόδε.</TextUnit>
    <TextUnit id="529" loc="515">ὡς δ' ἐπ' ἐξόδοισιν ὄντος, τῶνδ' ἀκούομεν πυλῶν</TextUnit>
    <TextUnit id="530" loc="516">δοῦπον, ἐξιόντα τ' ἤδη δεσπότην ὁρᾶν πάρα.</TextUnit>
    <TextUnit id="531" loc="517">ὦ τέκνον, χαῖρ': ἡ γὰρ ἀρχὴ τοῦ λόγου πρέπουσά μοι.</TextUnit>
    <TextUnit id="532" loc="518">χαίρομεν: σὺ δ' εὖ φρόνει γε, καὶ δύ' ὄντ' εὖ πράξομεν.</TextUnit>
    <TextUnit id="533" loc="519">δὸς χερὸς φίλημά μοι σῆς σώματός τ' ἀμφιπτυχάς.</TextUnit>
    <TextUnit id="534" loc="520">εὖ φρονεῖς μέν; ἤ ς' ἔμηνε θεοῦ τις, ὦ ξένε, βλάβη;</TextUnit>
    <TextUnit id="535" loc="521">σωφρονῶ: τὰ φίλταθ' εὑρὼν οὐ φυγεῖν ἐφίεμαι.</TextUnit>
    <TextUnit id="536" loc="522">παῦε, μὴ ψαύσας τὰ τοῦ θεοῦ στέμματα ῥήξῃς χερί.</TextUnit>
    <TextUnit id="537" loc="523">ἅψομαι: κοὐ ῥυσιάζω, τἀμὰ δ' εὑρίσκω φίλα.</TextUnit>
    <TextUnit id="538" loc="524">οὐκ ἀπαλλάξῃ, πρὶν εἴσω τόξα πλευμόνων λαβεῖν;</TextUnit>
    <TextUnit id="539" loc="525">ὡς τί δὴ φεύγεις με; σαυτοῦ γνωρίσας τὰ φίλτατα —</TextUnit>
    <TextUnit id="540" loc="526">οὐ φιλῶ φρενοῦν ἀμούσους καὶ μεμηνότας ξένους.</TextUnit>
    <TextUnit id="541" loc="527">κτεῖνε καὶ πίμπρη: πατρὸς γάρ, ἢν κτάνῃς, ἔσῃ φονεύς.</TextUnit>
    <TextUnit id="542" loc="528">ποῦ δέ μοι πατὴρ σύ; ταῦτ' οὖν οὐ γέλως κλύειν ἐμοῦ;</TextUnit>
    <TextUnit id="543" loc="529">οὔ: τρέχων ὁ μῦθος ἄν σοι τἀμὰ σημήνειεν ἄν.</TextUnit>
    <TextUnit id="544" loc="530">καὶ τί μοι λέξεις;</TextUnit>
    <TextUnit id="545" loc="531">πατὴρ σός εἰμι καὶ σὺ παῖς ἐμός.</TextUnit>
    <TextUnit id="546" loc="532">τίς λέγει τάδε;</TextUnit>
    <TextUnit id="547" loc="533">ὅς ς' ἔθρεψεν ὄντα Λοξίας ἐμόν.</TextUnit>
    <TextUnit id="548" loc="534">μαρτυρεῖς σαυτῷ.</TextUnit>
    <TextUnit id="549" loc="535">τὰ τοῦ θεοῦ γ' ἐκμαθὼν χρηστήρια.</TextUnit>
    <TextUnit id="550" loc="536">ἐσφάλης αἴνιγμ' ἀκούσας.</TextUnit>
    <TextUnit id="551" loc="537">οὐκ ἄρ' ὄρθ' ἀκούομεν.</TextUnit>
    <TextUnit id="552" loc="538">ὁ δὲ λόγος τίς ἐστι Φοίβου;</TextUnit>
    <TextUnit id="553" loc="539">τὸν συναντήσαντά μοι —</TextUnit>
    <TextUnit id="554" loc="535">τίνα συνάντησιν;</TextUnit>
    <TextUnit id="555" loc="536">δόμων τῶνδ' ἐξιόντι τοῦ θεοῦ</TextUnit>
    <TextUnit id="556" loc="537">συμφορᾶς τίνος κυρῆσαι;</TextUnit>
    <TextUnit id="557" loc="538">παῖδ' ἐμὸν πεφυκέναι.</TextUnit>
    <TextUnit id="558" loc="539">σὸν γεγῶτ', ἢ δῶρον ἄλλως;</TextUnit>
    <TextUnit id="559" loc="540">δῶρον, ὄντα δ' ἐξ ἐμοῦ.</TextUnit>
    <TextUnit id="560" loc="541">πρῶτα δῆτ' ἐμοὶ ξυνάπτεις πόδα σόν;</TextUnit>
    <TextUnit id="561" loc="542">οὐκ ἄλλῳ, τέκνον.</TextUnit>
    <TextUnit id="562" loc="543">ἡ τύχη πόθεν ποθ' ἥκει;</TextUnit>
    <TextUnit id="563" loc="544">δύο μίαν θαυμάζομεν.</TextUnit>
    <TextUnit id="564" loc="540">ἔα. τίνος δέ σοι πέφυκα μητρός;</TextUnit>
    <TextUnit id="565" loc="541">οὐκ ἔχω φράσαι.</TextUnit>
    <TextUnit id="566" loc="542">οὐδὲ Φοῖβος εἶπε;</TextUnit>
    <TextUnit id="567" loc="543">τερφθεὶς τοῦτο, κεῖν' οὐκ ἠρόμην.</TextUnit>
    <TextUnit id="568" loc="544">γῆς ἄρ' ἐκπέφυκα μητρός.</TextUnit>
    <TextUnit id="569" loc="545">οὐ πέδον τίκτει τέκνα.</TextUnit>
    <TextUnit id="570" loc="546">πῶς ἂν οὖν εἴην σός;</TextUnit>
    <TextUnit id="571" loc="547">οὐκ οἶδ', ἀναφέρω δ' ἐς τὸν θεόν.</TextUnit>
    <TextUnit id="572" loc="548">φέρε λόγων ἁψώμεθ' ἄλλων.</TextUnit>
    <TextUnit id="573" loc="549">ταῦτ' ἀμείνον', ὦ τέκνον.</TextUnit>
    <TextUnit id="574" loc="545">ἦλθες ἐς νόθον τι λέκτρον;</TextUnit>
    <TextUnit id="575" loc="546">μωρίᾳ γε τοῦ νέου.</TextUnit>
    <TextUnit id="576" loc="547">πρὶν κόρην λαβεῖν ̓Ερεχθέως;</TextUnit>
    <TextUnit id="577" loc="548">οὐ γὰρ ὕστερόν γέ πω.</TextUnit>
    <TextUnit id="578" loc="549">ἆρα δῆτ' ἐκεῖ μ' ἔφυσας;</TextUnit>
    <TextUnit id="579" loc="550">τῷ χρόνῳ γε συντρέχει.</TextUnit>
    <TextUnit id="580" loc="551">κᾆτα πῶς ἀφικόμεσθα δεῦρο —</TextUnit>
    <TextUnit id="581" loc="552">ταῦτ' ἀμηχανῶ.</TextUnit>
    <TextUnit id="582" loc="553">διὰ μακρᾶς ἐλθὼν κελεύθου;</TextUnit>
    <TextUnit id="583" loc="554">τοῦτο κἄμ' ἀπαιολεῖ.</TextUnit>
    <TextUnit id="584" loc="550">Πυθίαν δ' ἦλθες πέτραν πρίν;</TextUnit>
    <TextUnit id="585" loc="551">ἐς φανάς γε Βακχίου.</TextUnit>
    <TextUnit id="586" loc="552">προξένων δ' ἔν του κατέσχες;</TextUnit>
    <TextUnit id="587" loc="553">ὅς με Δελφίσιν κόραις . . .</TextUnit>
    <TextUnit id="588" loc="554">ἐθιάσευς', ἢ πῶς τάδ' αὐδᾷς;</TextUnit>
    <TextUnit id="589" loc="555">Μαινάσιν γε Βακχίου.</TextUnit>
    <TextUnit id="590" loc="556">ἔμφρον' ἢ κάτοινον ὄντα;</TextUnit>
    <TextUnit id="591" loc="557">Βακχίου πρὸς ἡδοναῖς.</TextUnit>
    <TextUnit id="592" loc="558">τοῦτ' ἐκεῖν' ἵν' ἐσπάρημεν.</TextUnit>
    <TextUnit id="593" loc="559">ὁ πότμος ἐξηῦρεν, τέκνον.</TextUnit>
    <TextUnit id="594" loc="555">πῶς δ' ἀφικόμεσθα ναούς;</TextUnit>
    <TextUnit id="595" loc="556">ἔκβολον κόρης ἴσως.</TextUnit>
    <TextUnit id="596" loc="557">ἐκπεφεύγαμεν τὸ δοῦλον.</TextUnit>
    <TextUnit id="597" loc="558">πατέρα νυν δέχου, τέκνον.</TextUnit>
    <TextUnit id="598" loc="559">τῷ θεῷ γοῦν οὐκ ἀπιστεῖν εἰκός.</TextUnit>
    <TextUnit id="599" loc="560">εὖ φρονεῖς ἄρα.</TextUnit>
    <TextUnit id="600" loc="561">καὶ τί βουλόμεσθά γ' ἄλλο —</TextUnit>
    <TextUnit id="601" loc="562">νῦν ὁρᾷς ἃ χρή ς' ὁρᾶν.</TextUnit>
    <TextUnit id="602" loc="563">ἢ Διὸς παιδὸς γενέσθαι παῖς;</TextUnit>
    <TextUnit id="603" loc="564">ὃ σοί γε γίγνεται.</TextUnit>
    <TextUnit id="604" loc="560">ἦ θίγω δῆθ' οἵ μ' ἔφυσαν;</TextUnit>
    <TextUnit id="605" loc="561">πιθόμενός γε τῷ θεῷ.</TextUnit>
    <TextUnit id="606" loc="562">χαῖρέ μοι, πάτερ —</TextUnit>
    <TextUnit id="607" loc="563">φίλον γε φθέγμ' ἐδεξάμην τόδε.</TextUnit>
    <TextUnit id="608" loc="564">ἡμέρα θ' ἡ νῦν παροῦσα.</TextUnit>
    <TextUnit id="609" loc="565">μακάριόν γ' ἔθηκέ με.</TextUnit>
    <TextUnit id="610" loc="566">ὦ φίλη μῆτερ, πότ' ἆρα καὶ σὸν ὄψομαι δέμας;</TextUnit>
    <TextUnit id="611" loc="567">νῦν ποθῶ σε μᾶλλον ἢ πρίν, ἥτις εἶ ποτ', εἰσιδεῖν.</TextUnit>
    <TextUnit id="612" loc="565">ἀλλ' ἴσως τέθνηκας, ἡμεῖς δ' οὐδὲν ἂν δυναίμεθα.</TextUnit>
    <TextUnit id="613" loc="566">κοιναὶ μὲν ἡμῖν δωμάτων εὐπραξίαι:</TextUnit>
    <TextUnit id="614" loc="567">ὅμως δὲ καὶ δέσποιναν ἐς τέκν' εὐτυχεῖν</TextUnit>
    <TextUnit id="615" loc="568">ἐβουλόμην ἂν τούς τ' ̓Ερεχθέως δόμους.</TextUnit>
    <TextUnit id="616" loc="569">ὦ τέκνον, ἐς μὲν σὴν ἀνεύρεσιν θεὸς</TextUnit>
    <TextUnit id="617" loc="570">ὀρθῶς ἔκρανε, καὶ συνῆψ' ἐμοί τε σέ,</TextUnit>
    <TextUnit id="618" loc="571">σύ τ' αὖ τὰ φίλταθ' ηὗρες οὐκ εἰδὼς πάρος.</TextUnit>
    <TextUnit id="619" loc="572">ὃ δ' ᾖξας ὀρθῶς, τοῦτο κἄμ' ἔχει πόθος,</TextUnit>
    <TextUnit id="620" loc="573">ὅπως σύ τ', ὦ παῖ, μητέρ' εὑρήσεις σέθεν,</TextUnit>
    <TextUnit id="621" loc="574">ἐγώ θ' ὁποίας μοι γυναικὸς ἐξέφυς.</TextUnit>
    <TextUnit id="622" loc="575">χρόνῳ δὲ δόντες ταῦτ' ἴσως εὕροιμεν ἄν.</TextUnit>
    <TextUnit id="623" loc="576">ἀλλ' ἐκλιπὼν θεοῦ δάπεδ' ἀλητείαν τε σὴν</TextUnit>
    <TextUnit id="624" loc="577">ἐς τὰς ̓Αθήνας στεῖχε κοινόφρων πατρί,</TextUnit>
    <TextUnit id="625" loc="578">οὗ ς' ὄλβιον μὲν σκῆπτρον ἀναμένει πατρός,</TextUnit>
    <TextUnit id="626" loc="579">πολὺς δὲ πλοῦτος: οὐδὲ θάτερον νοσῶν</TextUnit>
    <TextUnit id="627" loc="580">δυοῖν κεκλήσῃ δυσγενὴς πένης θ' ἅμα,</TextUnit>
    <TextUnit id="628" loc="581">ἀλλ' εὐγενής τε καὶ πολυκτήμων βίου.</TextUnit>
    <TextUnit id="629" loc="582">σιγᾷς; τί πρὸς γῆν ὄμμα σὸν βαλὼν ἔχεις;</TextUnit>
    <TextUnit id="630" loc="583">ἐς φροντίδας δ' ἀπῆλθες, ἐκ δὲ χαρμονῆς</TextUnit>
    <TextUnit id="631" loc="584">πάλιν μεταστὰς δεῖμα προσβάλλεις πατρί.</TextUnit>
    <TextUnit id="632" loc="585">οὐ ταὐτὸν εἶδος φαίνεται τῶν πραγμάτων</TextUnit>
    <TextUnit id="633" loc="586">πρόσωθεν ὄντων ἐγγύθεν θ' ὁρωμένων.</TextUnit>
    <TextUnit id="634" loc="587">ἐγὼ δὲ τὴν μὲν συμφορὰν ἀσπάζομαι,</TextUnit>
    <TextUnit id="635" loc="588">πατέρα ς' ἀνευρών: ὧν δὲ γιγνώσκω, πάτερ,</TextUnit>
    <TextUnit id="636" loc="589">ἄκουσον. εἶναί φασι τὰς αὐτόχθονας</TextUnit>
    <TextUnit id="637" loc="590">κλεινὰς ̓Αθήνας οὐκ ἐπείσακτον γένος,</TextUnit>
    <TextUnit id="638" loc="591">ἵν' ἐσπεσοῦμαι δύο νόσω κεκτημένος,</TextUnit>
    <TextUnit id="639" loc="592">πατρός τ' ἐπακτοῦ καὐτὸς ὢν νοθαγενής.</TextUnit>
    <TextUnit id="640" loc="593">καὶ τοῦτ' ἔχων τοὔνειδος, ἀσθενὴς μὲν ὤν —</TextUnit>
    <TextUnit id="641" loc="594">[μηδὲν καὶ οὐδὲν ὢν κεκλήσομαι:]</TextUnit>
    <TextUnit id="642" loc="595">ἢν δ' ἐς τὸ πρῶτον πόλεος ὁρμηθεὶς ζυγὸν</TextUnit>
    <TextUnit id="643" loc="596">ζητῶ τις εἶναι, τῶν μὲν ἀδυνάτων ὕπο</TextUnit>
    <TextUnit id="644" loc="597">μισησόμεσθα: λυπρὰ γὰρ τὰ κρείσσονα:</TextUnit>
    <TextUnit id="645" loc="598">ὅσοι δέ, χρηστοὶ δυνάμενοί τ' εἶναι σοφοί,</TextUnit>
    <TextUnit id="646" loc="599">σιγῶσι κοὐ σπεύδουσιν ἐς τὰ πράγματα,</TextUnit>
    <TextUnit id="647" loc="600">γέλωτ' ἐν αὐτοῖς μωρίαν τε λήψομαι</TextUnit>
    <TextUnit id="648" loc="601">οὐχ ἡσυχάζων ἐν πόλει φόβου πλέᾳ.</TextUnit>
    <TextUnit id="649" loc="602">τῶν δ' † αὖ λογίων τε † χρωμένων τε τῇ πόλει</TextUnit>
    <TextUnit id="650" loc="603">ἐς ἀξίωμα βὰς πλέον φρουρήσομαι</TextUnit>
    <TextUnit id="651" loc="604">ψήφοισιν. οὕτω γὰρ τάδ', ὦ πάτερ, φιλεῖ:</TextUnit>
    <TextUnit id="652" loc="605">οἳ τὰς πόλεις ἔχουσι κἀξιώματα,</TextUnit>
    <TextUnit id="653" loc="606">τοῖς ἀνθαμίλλοις εἰσὶ πολεμιώτατοι.</TextUnit>
    <TextUnit id="654" loc="607">ἐλθὼν δ' ἐς οἶκον ἀλλότριον ἔπηλυς ὢν</TextUnit>
    <TextUnit id="655" loc="608">γυναῖκά θ' ὡς ἄτεκνον, ἣ κοινουμένη</TextUnit>
    <TextUnit id="656" loc="609">τὰς συμφοράς σοι πρόσθεν, ἀπολαχοῦσα νῦν</TextUnit>
    <TextUnit id="657" loc="610">αὐτὴ καθ' αὑτὴν τὴν τύχην οἴσει πικρῶς,</TextUnit>
    <TextUnit id="658" loc="611">πῶς οὐχ ὑπ' αὐτῆς εἰκότως μισήσομαι,</TextUnit>
    <TextUnit id="659" loc="612">ὅταν παραστῶ σοὶ μὲν ἐγγύθεν ποδός,</TextUnit>
    <TextUnit id="660" loc="613">ἣ δ' οὖς' ἄτεκνος τὰ σὰ φίλ' εἰσορᾷ πικρῶς,</TextUnit>
    <TextUnit id="661" loc="614">κᾆτ' ἢ προδοὺς σύ μ' ἐς δάμαρτα σὴν βλέπῃς</TextUnit>
    <TextUnit id="662" loc="615">ἢ τἀμὰ τιμῶν δῶμα συγχέας ἔχῃς;</TextUnit>
    <TextUnit id="663" loc="616">ὅσας σφαγὰς δὴ φαρμάκων τε θανασίμων</TextUnit>
    <TextUnit id="664" loc="617">γυναῖκες ηὗρον ἀνδράσιν διαφθοράς.</TextUnit>
    <TextUnit id="665" loc="618">ἄλλως τε τὴν σὴν ἄλοχον οἰκτίρω, πάτερ,</TextUnit>
    <TextUnit id="666" loc="619">ἄπαιδα γηράσκουσαν: οὐ γὰρ ἀξία</TextUnit>
    <TextUnit id="667" loc="620">πατέρων ἀπ' ἐσθλῶν οὖς' ἀπαιδίᾳ νοσεῖν.</TextUnit>
    <TextUnit id="668" loc="621">τυραννίδος δὲ τῆς μάτην αἰνουμένης</TextUnit>
    <TextUnit id="669" loc="622">τὸ μὲν πρόσωπον ἡδύ, τἀν δόμοισι δὲ</TextUnit>
    <TextUnit id="670" loc="623">λυπηρά: τίς γὰρ μακάριος, τίς εὐτυχής,</TextUnit>
    <TextUnit id="671" loc="624">ὅστις δεδοικὼς καὶ παραβλέπων βίον</TextUnit>
    <TextUnit id="672" loc="625">αἰῶνα τείνει; δημότης ἂν εὐτυχὴς</TextUnit>
    <TextUnit id="673" loc="626">ζῆν ἂν θέλοιμι μᾶλλον ἢ τύραννος ὤν,</TextUnit>
    <TextUnit id="674" loc="627">ᾧ τοὺς πονηροὺς ἡδονὴ φίλους ἔχειν,</TextUnit>
    <TextUnit id="675" loc="628">ἐσθλοὺς δὲ μισεῖ κατθανεῖν φοβούμενος.</TextUnit>
    <TextUnit id="676" loc="629">εἴποις ἂν ὡς ὁ χρυσὸς ἐκνικᾷ τάδε,</TextUnit>
    <TextUnit id="677" loc="630">πλουτεῖν τε τερπνόν; οὐ φιλῶ ψόφους κλύειν</TextUnit>
    <TextUnit id="678" loc="631">ἐν χερσὶ σῴζων ὄλβον οὐδ' ἔχειν πόνους:</TextUnit>
    <TextUnit id="679" loc="632">εἴη γ' ἐμοὶ &amp;λτ;μὲν&amp;γτ; μέτρια μὴ λυπουμένῳ.</TextUnit>
    <TextUnit id="680" loc="633">ἃ δ' ἐνθάδ' εἶχον ἀγάθ' ἄκουσόν μου, πάτερ:</TextUnit>
    <TextUnit id="681" loc="634">τὴν φιλτάτην μὲν πρῶτον ἀνθρώπῳ σχολὴν</TextUnit>
    <TextUnit id="682" loc="635">ὄχλον τε μέτριον, οὐδέ μ' ἐξέπληξ' ὁδοῦ</TextUnit>
    <TextUnit id="683" loc="636">πονηρὸς οὐδείς: κεῖνο δ' οὐκ ἀνασχετόν,</TextUnit>
    <TextUnit id="684" loc="637">εἴκειν ὁδοῦ χαλῶντα τοῖς κακίοσιν.</TextUnit>
    <TextUnit id="685" loc="638">θεῶν δ' ἐν εὐχαῖς † ἢ γόοισιν ἦ † βροτῶν,</TextUnit>
    <TextUnit id="686" loc="639">ὑπηρετῶν χαίρουσιν, οὐ γοωμένοις.</TextUnit>
    <TextUnit id="687" loc="640">καὶ τοὺς μὲν ἐξέπεμπον, οἳ δ' ἧκον ξένοι,</TextUnit>
    <TextUnit id="688" loc="641">ὥσθ' ἡδὺς αἰεὶ καινὸς ἐν καινοῖσιν ἦ.</TextUnit>
    <TextUnit id="689" loc="642">ὃ δ' εὐκτὸν ἀνθρώποισι, κἂν ἄκουσιν ᾖ,</TextUnit>
    <TextUnit id="690" loc="643">δίκαιον εἶναί μ' ὁ νόμος ἡ φύσις θ' ἅμα</TextUnit>
    <TextUnit id="691" loc="644">παρεῖχε τῷ θεῷ. ταῦτα συννοούμενος</TextUnit>
    <TextUnit id="692" loc="645">κρείσσω νομίζω τἀνθάδ' ἢ τἀκεῖ, πάτερ.</TextUnit>
    <TextUnit id="693" loc="646">ἔα δ' ἔμ' αὐτοῦ ζῆν: ἴση γὰρ ἡ χάρις,</TextUnit>
    <TextUnit id="694" loc="647">μεγάλοισι χαίρειν σμικρά θ' ἡδέως ἔχειν.</TextUnit>
    <TextUnit id="695" loc="648">καλῶς ἔλεξας, εἴπερ οὓς ἐγὼ φιλῶ</TextUnit>
    <TextUnit id="696" loc="649">ἐν τοῖσι σοῖσιν εὐτυχήσουσιν φίλοις.</TextUnit>
    <TextUnit id="697" loc="650">παῦσαι λόγων τῶνδ', εὐτυχεῖν δ' ἐπίστασο:</TextUnit>
    <TextUnit id="698" loc="651">θέλω γὰρ οὗπέρ ς' ηὗρον ἄρξασθαι, τέκνον,</TextUnit>
    <TextUnit id="699" loc="652">κοινῆς τραπέζης, δαῖτα πρὸς κοινὴν πεσών,</TextUnit>
    <TextUnit id="700" loc="653">θῦσαί θ' ἅ σου πρὶν γενέθλι' οὐκ ἐθύσαμεν.</TextUnit>
    <TextUnit id="701" loc="654">καὶ νῦν μὲν ὡς δὴ ξένον ἄγων ς' ἐφέστιον</TextUnit>
    <TextUnit id="702" loc="655">δείπνοισι τέρψω, τῆς δ' ̓Αθηναίων χθονὸς</TextUnit>
    <TextUnit id="703" loc="656">ἄξω θεατὴν δῆθεν, ὡς οὐκ ὄντ' ἐμόν.</TextUnit>
    <TextUnit id="704" loc="657">καὶ γὰρ γυναῖκα τὴν ἐμὴν οὐ βούλομαι</TextUnit>
    <TextUnit id="705" loc="658">λυπεῖν ἄτεκνον οὖσαν αὐτὸς εὐτυχῶν.</TextUnit>
    <TextUnit id="706" loc="659">χρόνῳ δὲ καιρὸν λαμβάνων προσάξομαι</TextUnit>
    <TextUnit id="707" loc="660">δάμαρτ' ἐᾶν σε σκῆπτρα τἄμ' ἔχειν χθονός.</TextUnit>
    <TextUnit id="708" loc="661">̓́Ιωνα δ' ὀνομάζω σε τῇ τύχῃ πρέπον,</TextUnit>
    <TextUnit id="709" loc="662">ὁθούνεκ' ἀδύτων ἐξιόντι μοι θεοῦ</TextUnit>
    <TextUnit id="710" loc="663">ἴχνος συνῆψας πρῶτος. ἀλλὰ τῶν φίλων</TextUnit>
    <TextUnit id="711" loc="664">πλήρωμ' ἀθροίσας βουθύτῳ σὺν ἡδονῇ</TextUnit>
    <TextUnit id="712" loc="665">πρόσειπε, μέλλων Δελφίδ' ἐκλιπεῖν πόλιν.</TextUnit>
    <TextUnit id="713" loc="666">ὑμῖν δὲ σιγᾶν, δμωί̈δες, λέγω τάδε,</TextUnit>
    <TextUnit id="714" loc="667">ἢ θάνατον εἰπούσαισι πρὸς δάμαρτ' ἐμήν.</TextUnit>
    <TextUnit id="715" loc="668">στείχοιμ' ἄν. ἓν δὲ τῆς τύχης ἄπεστί μοι:</TextUnit>
    <TextUnit id="716" loc="669">εἰ μὴ γὰρ ἥτις μ' ἔτεκεν εὑρήσω, πάτερ,</TextUnit>
    <TextUnit id="717" loc="670">ἀβίωτον ἡμῖν. εἰ δ' ἐπεύξασθαι χρεών,</TextUnit>
    <TextUnit id="718" loc="671">ἐκ τῶν ̓Αθηνῶν μ' ἡ τεκοῦς' εἴη γυνή,</TextUnit>
    <TextUnit id="719" loc="672">ὥς μοι γένηται μητρόθεν παρρησία.</TextUnit>
    <TextUnit id="720" loc="673">καθαρὰν γὰρ ἤν τις ἐς πόλιν πέσῃ ξένος,</TextUnit>
    <TextUnit id="721" loc="674">κἂν τοῖς λόγοισιν ἀστὸς ᾖ, τό γε στόμα</TextUnit>
    <TextUnit id="722" loc="675">δοῦλον πέπαται κοὐκ ἔχει παρρησίαν.</TextUnit>
    <TextUnit id="723" loc="676">ὁρῶ δάκρυα καὶ πενθίμους</TextUnit>
    <TextUnit id="724" loc="677">&amp;λτ;ἀλαλαγὰς&amp;γτ; στεναγμάτων τ' ἐσβολάς,</TextUnit>
    <TextUnit id="725" loc="678">ὅταν ἐμὰ τύραννος εὐπαιδίαν</TextUnit>
    <TextUnit id="726" loc="679">πόσιν ἔχοντ' εἰδῇ,</TextUnit>
    <TextUnit id="727" loc="680">αὐτὴ δ' ἄπαις ᾖ καὶ λελειμμένη τέκνων.</TextUnit>
    <TextUnit id="728" loc="681">τίν', ὦ παῖ πρόμαντι Λατοῦς, ἔχρη-</TextUnit>
    <TextUnit id="729" loc="682">σας ὑμνῳδίαν;</TextUnit>
    <TextUnit id="730" loc="683">πόθεν ὁ παῖς ὅδ' ἀμφὶ ναοὺς σέθεν</TextUnit>
    <TextUnit id="731" loc="684">τρόφιμος ἐξέβα; γυναικῶν τίνος;</TextUnit>
    <TextUnit id="732" loc="685">οὐ γάρ με σαίνει θέσφατα μή τιν' ἔχῃ δόλον.</TextUnit>
    <TextUnit id="733" loc="688">δειμαίνω συμφοράν,</TextUnit>
    <TextUnit id="734" loc="689">ἐφ' ὅ ποτε βάσεται.</TextUnit>
    <TextUnit id="735" loc="690">ἄτοπος ἄτοπα γὰρ δίδωσί μοι,</TextUnit>
    <TextUnit id="736" loc="691">τὸ δ' ἔτ' εὔφημ' ἔχει,</TextUnit>
    <TextUnit id="737" loc="692">δόλον τύχαν θ', ὁ παῖς —</TextUnit>
    <TextUnit id="738" loc="693">ἄλλων τραφεὶς ἐξ αἱμάτων.</TextUnit>
    <TextUnit id="739" loc="694">τίς οὐ τάδε ξυνοίσεται;</TextUnit>
    <TextUnit id="740" loc="695">— φίλαι, πότερ' ἐμᾷ δεσποίνᾳ</TextUnit>
    <TextUnit id="741" loc="696">τάδε τορῶς ἐς οὖς γεγωνήσομεν;</TextUnit>
    <TextUnit id="742" loc="697">πόσιν, ἐν ᾧ τὰ πάντ' ἔχους' ἐλπίδων</TextUnit>
    <TextUnit id="743" loc="698">μέτοχος ἦν, τλάμων, . . .</TextUnit>
    <TextUnit id="744" loc="699">— νῦν δ' ἣ μὲν ἔρρει συμφοραῖς, ὃ δ' εὐτυχεῖ.</TextUnit>
    <TextUnit id="745" loc="700">— πολιὸν ἐσπεσοῦσα γῆρας, πόσις δ' . . .</TextUnit>
    <TextUnit id="746" loc="701">— ἀτίετος φίλων.</TextUnit>
    <TextUnit id="747" loc="702">— μέλεος, ὃς θυραῖος ἐλθὼν δόμους,</TextUnit>
    <TextUnit id="748" loc="703">μέγαν ἐς ὄλβον, οὐκ ἴσωσεν τύχης . . .</TextUnit>
    <TextUnit id="749" loc="704">̔ — ὄλοιτ', ὄλοιτὀπότνιαν ἐξαπαφὼν ἐμάν.</TextUnit>
    <TextUnit id="750" loc="705">— καὶ θεοῖσιν μὴ τύχοι</TextUnit>
    <TextUnit id="751" loc="706">καλλίφλογα πέλανον ἐπὶ</TextUnit>
    <TextUnit id="752" loc="707">πυρὶ καθαγνίσας: τὸ δ' ἐμὸν εἴσεται,</TextUnit>
    <TextUnit id="753" loc="708">&amp;λτ;ὅσον ἀμᾶς ἔφυν&amp;γτ;</TextUnit>
    <TextUnit id="754" loc="710">τυραννίδος φίλα.</TextUnit>
    <TextUnit id="755" loc="711">— ἦ δὴ πέλας δείπνων κυρεῖ</TextUnit>
    <TextUnit id="756" loc="713">παῖς καὶ πατὴρ νέος νέων.</TextUnit>
    <TextUnit id="757" loc="714">ἰὼ δειράδες Παρνασοῦ πέτρας</TextUnit>
    <TextUnit id="758" loc="715">ἔχουσαι σκόπελον οὐράνιόν θ' ἕδραν,</TextUnit>
    <TextUnit id="759" loc="716">ἵνα Βάκχιος ἀμφιπύρους ἀνέχων πεύκας</TextUnit>
    <TextUnit id="760" loc="717">λαιψηρὰ πηδᾷ νυκτιπόλοις ἅμα σὺν Βάκχαις,</TextUnit>
    <TextUnit id="761" loc="719">μή ποτ' εἰς ἐμὰν πόλιν ἵκοιθ' ὁ παῖς,</TextUnit>
    <TextUnit id="762" loc="720">νέαν δ' ἁμέραν ἀπολιπὼν θάνοι.</TextUnit>
    <TextUnit id="763" loc="721">στενομένα γὰρ ἂν πόλις ἔχοι σκῆψιν</TextUnit>
    <TextUnit id="764" loc="722">ξενικὸν ἐσβολὰν . . .</TextUnit>
    <TextUnit id="765" loc="724">ἁλίσας ὁ πάρος ἀρχαγὸς ὢν</TextUnit>
    <TextUnit id="766" loc="725">̓Ερεχθεὺς ἄναξ.</TextUnit>
    <TextUnit id="767" loc="725">ὦ πρέσβυ παιδαγώγ' ̓Ερεχθέως πατρὸς</TextUnit>
    <TextUnit id="768" loc="726">τοὐμοῦ ποτ' ὄντος, ἡνίκ' ἦν ἔτ' ἐν φάει,</TextUnit>
    <TextUnit id="769" loc="727">ἔπαιρε σαυτὸν πρὸς θεοῦ χρηστήρια,</TextUnit>
    <TextUnit id="770" loc="728">ὥς μοι συνησθῇς, εἴ τι Λοξίας ἄναξ</TextUnit>
    <TextUnit id="771" loc="729">θέσπισμα παίδων ἐς γονὰς ἐφθέγξατο.</TextUnit>
    <TextUnit id="772" loc="730">σὺν τοῖς φίλοις γὰρ ἡδὺ μὲν πράσσειν καλῶς:</TextUnit>
    <TextUnit id="773" loc="731">ἃ μὴ γένοιτο δ', εἴ τι τυγχάνοι κακόν,</TextUnit>
    <TextUnit id="774" loc="732">ἐς ὄμματ' εὔνου φωτὸς ἐμβλέψαι γλυκύ.</TextUnit>
    <TextUnit id="775" loc="733">ἐγὼ δέ ς', ὥσπερ καὶ σὺ πατέρ' ἐμόν ποτε,</TextUnit>
    <TextUnit id="776" loc="734">δέσποιν' ὅμως οὖς' ἀντικηδεύω πατρός.</TextUnit>
    <TextUnit id="777" loc="735">ὦ θύγατερ, ἄξι' ἀξίων γεννητόρων</TextUnit>
    <TextUnit id="778" loc="736">ἤθη φυλάσσεις, κοὐ καταισχύνας' ἔχεις</TextUnit>
    <TextUnit id="779" loc="737">τοὺς σοὺς παλαιούς, ἐκγόνους αὐτόχθονας.</TextUnit>
    <TextUnit id="780" loc="738">ἕλχ' ἕλκε πρὸς μέλαθρα καὶ κόμιζέ με.</TextUnit>
    <TextUnit id="781" loc="739">αἰπεινά τοι μαντεῖα: τοῦ γήρως δέ μοι</TextUnit>
    <TextUnit id="782" loc="740">συνεκπονοῦσα κῶλον ἰατρὸς γενοῦ.</TextUnit>
    <TextUnit id="783" loc="741">ἕπου νυν: ἴχνος δ' ἐκφύλασς' ὅπου τίθης.</TextUnit>
    <TextUnit id="784" loc="742">ἰδού.</TextUnit>
    <TextUnit id="785" loc="743">τὸ τοῦ ποδὸς μὲν βραδύ, τὸ τοῦ δὲ νοῦ ταχύ.</TextUnit>
    <TextUnit id="786" loc="744">βάκτρῳ δ' ἐρείδου περιφερῆ στίβον χθονός.</TextUnit>
    <TextUnit id="787" loc="745">καὶ τοῦτο τυφλόν, ὅταν ἐγὼ βλέπω βραχύ.</TextUnit>
    <TextUnit id="788" loc="745">ὀρθῶς ἔλεξας: ἀλλὰ μὴ παρῇς κόπῳ.</TextUnit>
    <TextUnit id="789" loc="746">οὔκουν ἑκών γε: τοῦ δ' ἀπόντος οὐ κρατῶ.</TextUnit>
    <TextUnit id="790" loc="747">γυναῖκες, ἱστῶν τῶν ἐμῶν καὶ κερκίδος</TextUnit>
    <TextUnit id="791" loc="748">δούλευμα πιστόν, τίνα τύχην λαβὼν πόσις</TextUnit>
    <TextUnit id="792" loc="749">βέβηκε παίδων, ὧνπερ οὕνεχ' ἥκομεν;</TextUnit>
    <TextUnit id="793" loc="750">σημήνατ': εἰ γὰρ ἀγαθά μοι μηνύσετε,</TextUnit>
    <TextUnit id="794" loc="751">οὐκ εἰς ἀπίστους δεσπότας βαλεῖς χάριν.</TextUnit>
    <TextUnit id="795" loc="752">ἰὼ δαῖμον.</TextUnit>
    <TextUnit id="796" loc="753">τὸ φροίμιον μὲν τῶν λόγων οὐκ εὐτυχές.</TextUnit>
    <TextUnit id="797" loc="754">ἰὼ τλᾶμον.</TextUnit>
    <TextUnit id="798" loc="755">ἀλλ' ἦ τι θεσφάτοισι δεσποτῶν νοσῶ;</TextUnit>
    <TextUnit id="799" loc="756">εἶἑν: τί δρῶμεν; θάνατος ὧν κεῖται πέρι . . .</TextUnit>
    <TextUnit id="800" loc="757">τίς ἥδε μοῦσα, χὡ φόβος τίνων πέρι;</TextUnit>
    <TextUnit id="801" loc="758">εἴπωμεν ἢ σιγῶμεν; ἢ τί δράσομεν;</TextUnit>
    <TextUnit id="802" loc="759">εἴφ': ὡς ἔχεις γε συμφοράν τιν' εἰς ἐμέ.</TextUnit>
    <TextUnit id="803" loc="760">εἰρήσεταί τοι, κεἰ θανεῖν μέλλω διπλῇ.</TextUnit>
    <TextUnit id="804" loc="761">οὐκ ἔστι σοι, δέσποιν', ἐπ' ἀγκάλαις λαβεῖν</TextUnit>
    <TextUnit id="805" loc="762">τέκν', οὐδὲ μαστῷ σῷ προσαρμόσαι ποτέ.</TextUnit>
    <TextUnit id="806" loc="763">ὤμοι, θάνοιμι.</TextUnit>
    <TextUnit id="807" loc="764">θύγατερ.</TextUnit>
    <TextUnit id="808" loc="765">ὦ τάλαιν'</TextUnit>
    <TextUnit id="809" loc="766">ἐγὼ συμφορᾶς, ἔλαβον ἔπαθον ἄχος</TextUnit>
    <TextUnit id="810" loc="767">ἀβίοτον, φίλαι.</TextUnit>
    <TextUnit id="811" loc="765">διοιχόμεσθα.</TextUnit>
    <TextUnit id="812" loc="766">τέκνον.</TextUnit>
    <TextUnit id="813" loc="767">αἰαῖ αἰαῖ:</TextUnit>
    <TextUnit id="814" loc="767">διανταῖος ἔτυπεν ὀδύνα με πλευ-</TextUnit>
    <TextUnit id="815" loc="768">μόνων τῶνδ' ἔσω.</TextUnit>
    <TextUnit id="816" loc="769">μήπω στενάξῃς —</TextUnit>
    <TextUnit id="817" loc="770">ἀλλὰ πάρεισι γόοι.</TextUnit>
    <TextUnit id="818" loc="770">πρὶν ἂν μάθωμεν —</TextUnit>
    <TextUnit id="819" loc="771">ἀγγελίαν τίνα μοι;</TextUnit>
    <TextUnit id="820" loc="772">εἰ ταὐτὰ πράσσων δεσπότης τῆς συμφορᾶς</TextUnit>
    <TextUnit id="821" loc="773">κοινωνός ἐστιν, ἢ μόνη σὺ δυστυχεῖς.</TextUnit>
    <TextUnit id="822" loc="774">κείνῳ μέν, ὦ γεραιέ, παῖδα Λοξίας</TextUnit>
    <TextUnit id="823" loc="775">ἔδωκεν, ἰδίᾳ δ' εὐτυχεῖ ταύτης δίχα.</TextUnit>
    <TextUnit id="824" loc="776">τόδ' ἐπὶ τῷδε κακὸν ἄκρον ἔλακες</TextUnit>
    <TextUnit id="825" loc="777">ἄχος ἐμοὶ στένειν.</TextUnit>
    <TextUnit id="826" loc="778">πότερα δὲ φῦναι δεῖ γυναικὸς ἔκ τινος</TextUnit>
    <TextUnit id="827" loc="779">τὸν παῖδ' ὃν εἶπας, ἢ γεγῶτ' ἐθέσπισεν;</TextUnit>
    <TextUnit id="828" loc="780">ἤδη πεφυκότ' ἐκτελῆ νεανίαν</TextUnit>
    <TextUnit id="829" loc="781">δίδωσιν αὐτῷ Λοξίας: παρῆ δ' ἐγώ.</TextUnit>
    <TextUnit id="830" loc="782">πῶς φῄς; ἄφατον ἄφατον ἀναύδητον</TextUnit>
    <TextUnit id="831" loc="783">λόγον ἐμοὶ θροεῖς.</TextUnit>
    <TextUnit id="832" loc="785">κἄμοιγε. πῶς δ' ὁ χρησμὸς ἐκπεραίνεται,</TextUnit>
    <TextUnit id="833" loc="786">σαφέστερόν μοι φράζε, χὥστις ἔσθ' ὁ παῖς.</TextUnit>
    <TextUnit id="834" loc="787">ὅτῳ ξυναντήσειεν ἐκ θεοῦ συθεὶς</TextUnit>
    <TextUnit id="835" loc="788">πρώτῳ πόσις σός, παῖδ' ἔδωκ' αὐτῷ θεός.</TextUnit>
    <TextUnit id="836" loc="789">ὀττοτοττοτοῖ: τὸν δ' ἐμὸν ἄτεκνον ἄτεκνον ἔλακεν</TextUnit>
    <TextUnit id="837" loc="790">ἄρα βίοτον; ἐρημίᾳ δ' ὀρφανοὺς</TextUnit>
    <TextUnit id="838" loc="791">δόμους οἰκήσω.</TextUnit>
    <TextUnit id="839" loc="792">τίς οὖν ἐχρήσθη; τῷ συνῆψ' ἴχνος ποδὸς</TextUnit>
    <TextUnit id="840" loc="793">πόσις ταλαίνης; πῶς δὲ ποῦ νιν εἰσιδών;</TextUnit>
    <TextUnit id="841" loc="794">οἶσθ', ὦ φίλη δέσποινα, τὸν νεανίαν</TextUnit>
    <TextUnit id="842" loc="795">ὃς τόνδ' ἔσαιρε ναόν; οὗτος ἔσθ' ὁ παῖς.</TextUnit>
    <TextUnit id="843" loc="796">ἀν' ὑγρὸν ἀμπταίην αἰθέρα πόρσω γαί-</TextUnit>
    <TextUnit id="844" loc="797">ας ̔Ελλανίας, ἀστέρας ἑσπέρους,</TextUnit>
    <TextUnit id="845" loc="799">οἷον οἷον ἄλγος ἔπαθον, φίλαι.</TextUnit>
    <TextUnit id="846" loc="800">ὄνομα δὲ ποῖον αὐτὸν ὀνομάζει πατήρ;</TextUnit>
    <TextUnit id="847" loc="801">οἶσθ', ἢ σιωπῇ τοῦτ' ἀκύρωτον μένει;</TextUnit>
    <TextUnit id="848" loc="802">̓́Ιων', ἐπείπερ πρῶτος ἤντησεν πατρί.</TextUnit>
    <TextUnit id="849" loc="803">μητρὸς δ' ὁποίας ἐστὶν —</TextUnit>
    <TextUnit id="850" loc="804">οὐκ ἔχω φράσαι.</TextUnit>
    <TextUnit id="851" loc="805">φροῦδος δ' — ἵν' εἰδῇς πάντα τἀπ' ἐμοῦ, γέρον —</TextUnit>
    <TextUnit id="852" loc="805">παιδὸς προθύσων ξένια καὶ γενέθλια</TextUnit>
    <TextUnit id="853" loc="806">σκηνὰς ἐς ἱερὰς τῆσδε λαθραίως πόσις,</TextUnit>
    <TextUnit id="854" loc="807">κοινὴν ξυνάψων δαῖτα παιδὶ τῷ νέῳ.</TextUnit>
    <TextUnit id="855" loc="808">δέσποινα, προδεδόμεσθα — σὺν γάρ σοι νοσῶ —</TextUnit>
    <TextUnit id="856" loc="809">τοῦ σοῦ πρὸς ἀνδρός, καὶ μεμηχανημένως</TextUnit>
    <TextUnit id="857" loc="810">ὑβριζόμεσθα δωμάτων τ' ̓Ερεχθέως</TextUnit>
    <TextUnit id="858" loc="811">ἐκβαλλόμεσθα. καὶ σὸν οὐ στυγῶν πόσιν</TextUnit>
    <TextUnit id="859" loc="812">λέγω, σὲ μέντοι μᾶλλον ἢ κεῖνον φιλῶν:</TextUnit>
    <TextUnit id="860" loc="813">ὅστις σε γήμας ξένος ἐπεισελθὼν πόλιν</TextUnit>
    <TextUnit id="861" loc="814">καὶ δῶμα καὶ σὴν παραλαβὼν παγκληρίαν,</TextUnit>
    <TextUnit id="862" loc="815">ἄλλης γυναικὸς παῖδας ἐκκαρπούμενος</TextUnit>
    <TextUnit id="863" loc="816">λάθρα πέφηνεν: ὡς λάθρα δ', ἐγὼ φράσω.</TextUnit>
    <TextUnit id="864" loc="817">ἐπεί ς' ἄτεκνον ᾔσθετ', οὐκ ἔστεργέ σοι</TextUnit>
    <TextUnit id="865" loc="818">ὅμοιος εἶναι τῆς τύχης τ' ἴσον φέρειν,</TextUnit>
    <TextUnit id="866" loc="819">λαβὼν δὲ δοῦλα λέκτρα νυμφεύσας λάθρα</TextUnit>
    <TextUnit id="867" loc="820">τὸν παῖδ' ἔφυσεν, ἐξενωμένον δέ τῳ</TextUnit>
    <TextUnit id="868" loc="821">Δελφῶν δίδωσιν ἐκτρέφειν. ὃ δ' ἐν θεοῦ</TextUnit>
    <TextUnit id="869" loc="822">δόμοισιν ἄφετος, ὡς λάθοι, παιδεύεται.</TextUnit>
    <TextUnit id="870" loc="823">νεανίαν δ' ὡς ᾔσθετ' ἐκτεθραμμένον,</TextUnit>
    <TextUnit id="871" loc="824">ἐλθεῖν ς' ἔπεισε δεῦρ' ἀπαιδίας χάριν.</TextUnit>
    <TextUnit id="872" loc="825">κᾆθ' ὁ θεὸς οὐκ ἐψεύσαθ', ὅδε δ' ἐψεύσατο</TextUnit>
    <TextUnit id="873" loc="826">πάλαι τρέφων τὸν παῖδα, κἄπλεκεν πλοκὰς</TextUnit>
    <TextUnit id="874" loc="827">τοιάσδ': ἁλοὺς μὲν ἀνέφερ' ἐς τὸν δαίμονα,</TextUnit>
    <TextUnit id="875" loc="828">† ἐλθὼν δὲ καὶ τὸν χρόνον ἀμύνεσθαι θέλων †</TextUnit>
    <TextUnit id="876" loc="829">τυραννίδ' αὐτῷ περιβαλεῖν ἔμελλε γῆς.</TextUnit>
    <TextUnit id="877" loc="830">καινὸν δὲ τοὔνομ' ἀνὰ χρόνον πεπλασμένον</TextUnit>
    <TextUnit id="878" loc="831">̓́Ιων, ἰόντι δῆθεν ὅτι συνήντετο.</TextUnit>
    <TextUnit id="879" loc="832">οἴμοι, κακούργους ἄνδρας ὡς αἰεὶ στυγῶ,</TextUnit>
    <TextUnit id="880" loc="833">οἳ συντιθέντες τἄδικ' εἶτα μηχαναῖς</TextUnit>
    <TextUnit id="881" loc="834">κοσμοῦσι. φαῦλον χρηστὸν ἂν λαβεῖν φίλον</TextUnit>
    <TextUnit id="882" loc="835">θέλοιμι μᾶλλον ἢ κακὸν σοφώτερον.</TextUnit>
    <TextUnit id="883" loc="836">καὶ τῶνδ' ἁπάντων ἔσχατον πείσῃ κακόν:</TextUnit>
    <TextUnit id="884" loc="837">ἀμήτορ', ἀναρίθμητον, ἐκ δούλης τινὸς</TextUnit>
    <TextUnit id="885" loc="838">γυναικός, ἐς σὸν δῶμα δεσπότην ἄγειν.</TextUnit>
    <TextUnit id="886" loc="839">ἁπλοῦν ἂν ἦν γὰρ τὸ κακόν, εἰ παρ' εὐγενοῦς</TextUnit>
    <TextUnit id="887" loc="840">μητρός, πιθών σε, σὴν λέγων ἀπαιδίαν,</TextUnit>
    <TextUnit id="888" loc="841">ἐσῴκις' οἴκους: εἰ δὲ σοὶ τόδ' ἦν πικρόν,</TextUnit>
    <TextUnit id="889" loc="842">τῶν Αἰόλου νιν χρῆν ὀρεχθῆναι γάμων.</TextUnit>
    <TextUnit id="890" loc="843">ἐκ τῶνδε δεῖ σε δὴ γυναικεῖόν τι δρᾶν:</TextUnit>
    <TextUnit id="891" loc="844">ἢ γὰρ ξίφος λαβοῦσαν ἢ δόλῳ τινὶ</TextUnit>
    <TextUnit id="892" loc="845">ἢ φαρμάκοισι σὸν κατακτεῖναι πόσιν</TextUnit>
    <TextUnit id="893" loc="846">καὶ παῖδα, πρὶν σοὶ θάνατον ἐκ κείνων μολεῖν.</TextUnit>
    <TextUnit id="894" loc="847">[εἰ γάρ γ' ὑφήσεις τοῦδ', ἀπαλλάξῃ βίου.</TextUnit>
    <TextUnit id="895" loc="848">δυοῖν γὰρ ἐχθροῖν εἰς ἓν ἐλθόντοιν στέγος,</TextUnit>
    <TextUnit id="896" loc="849">ἢ θάτερον δεῖ δυστυχεῖν ἢ θάτερον.]</TextUnit>
    <TextUnit id="897" loc="850">ἐγὼ μὲν οὖν σοι καὶ συνεκπονεῖν θέλω,</TextUnit>
    <TextUnit id="898" loc="851">καὶ συμφονεύειν παῖδ' ἐπεισελθὼν δόμους</TextUnit>
    <TextUnit id="899" loc="852">οὗ δαῖθ' ὁπλίζει, καὶ τροφεῖα δεσπόταις</TextUnit>
    <TextUnit id="900" loc="853">ἀποδοὺς θανεῖν τε ζῶν τε φέγγος εἰσορᾶν.</TextUnit>
    <TextUnit id="901" loc="854">ἓν γάρ τι τοῖς δούλοισιν αἰσχύνην φέρει,</TextUnit>
    <TextUnit id="902" loc="855">τοὔνομα: τὰ δ' ἄλλα πάντα τῶν ἐλευθέρων</TextUnit>
    <TextUnit id="903" loc="856">οὐδὲν κακίων δοῦλος, ὅστις ἐσθλὸς ᾖ.</TextUnit>
    <TextUnit id="904" loc="857">κἀγώ, φίλη δέσποινα, συμφορὰν θέλω</TextUnit>
    <TextUnit id="905" loc="858">κοινουμένη τήνδ' ἢ θανεῖν ἢ ζῆν καλῶς.</TextUnit>
    <TextUnit id="906" loc="859">ὦ ψυχά, πῶς σιγάσω;</TextUnit>
    <TextUnit id="907" loc="860">πῶς δὲ σκοτίας ἀναφήνω</TextUnit>
    <TextUnit id="908" loc="861">εὐνάς, αἰδοῦς δ' ἀπολειφθῶ;</TextUnit>
    <TextUnit id="909" loc="862">τί γὰρ ἐμπόδιον κώλυμ' ἔτι μοι;</TextUnit>
    <TextUnit id="910" loc="863">πρὸς τίν' ἀγῶνας τιθέμεσθ' ἀρετῆς;</TextUnit>
    <TextUnit id="911" loc="864">οὐ πόσις ἡμῶν προδότης γέγονεν,</TextUnit>
    <TextUnit id="912" loc="865">στέρομαι δ' οἴκων, στέρομαι παίδων,</TextUnit>
    <TextUnit id="913" loc="866">φροῦδαι δ' ἐλπίδες, ἃς διαθέσθαι</TextUnit>
    <TextUnit id="914" loc="867">χρῄζουσα καλῶς οὐκ ἐδυνήθην,</TextUnit>
    <TextUnit id="915" loc="868">σιγῶσα γάμους,</TextUnit>
    <TextUnit id="916" loc="869">σιγῶσα τόκους πολυκλαύτους;</TextUnit>
    <TextUnit id="917" loc="870">ἀλλ' οὐ τὸ Διὸς πολύαστρον ἕδος</TextUnit>
    <TextUnit id="918" loc="871">καὶ τὴν ἐπ' ἐμοῖς σκοπέλοισι θεὰν</TextUnit>
    <TextUnit id="919" loc="872">λίμνης τ' ἐνύδρου Τριτωνιάδος</TextUnit>
    <TextUnit id="920" loc="873">πότνιαν ἀκτάν,</TextUnit>
    <TextUnit id="921" loc="874">οὐκέτι κρύψω λέχος, ὡς στέρνων</TextUnit>
    <TextUnit id="922" loc="875">ἀπονησαμένη ῥᾴων ἔσομαι.</TextUnit>
    <TextUnit id="923" loc="876">στάζουσι κόραι δακρύοισιν ἐμαί,</TextUnit>
    <TextUnit id="924" loc="877">ψυχὴ δ' ἀλγεῖ κακοβουλευθεῖς'</TextUnit>
    <TextUnit id="925" loc="878">ἔκ τ' ἀνθρώπων ἔκ τ' ἀθανάτων,</TextUnit>
    <TextUnit id="926" loc="879">οὓς ἀποδείξω</TextUnit>
    <TextUnit id="927" loc="880">λέκτρων προδότας ἀχαρίστους.</TextUnit>
    <TextUnit id="928" loc="881">ὦ τᾶς ἑπταφθόγγου μέλπων</TextUnit>
    <TextUnit id="929" loc="882">κιθάρας ἐνοπάν, ἅτ' ἀγραύλοις</TextUnit>
    <TextUnit id="930" loc="883">κέρασιν ἐν ἀψύχοις ἀχεῖ</TextUnit>
    <TextUnit id="931" loc="884">μουσᾶν ὕμνους εὐαχήτους,</TextUnit>
    <TextUnit id="932" loc="885">σοὶ μομφάν, ὦ Λατοῦς παῖ,</TextUnit>
    <TextUnit id="933" loc="886">πρὸς τάνδ' αὐγὰν αὐδάσω.</TextUnit>
    <TextUnit id="934" loc="887">ἦλθές μοι χρυσῷ χαίταν</TextUnit>
    <TextUnit id="935" loc="888">μαρμαίρων, εὖτ' ἐς κόλπους</TextUnit>
    <TextUnit id="936" loc="889">κρόκεα πέταλα φάρεσιν ἔδρεπον,</TextUnit>
    <TextUnit id="937" loc="890">ἀνθίζειν χρυσανταυγῆ:</TextUnit>
    <TextUnit id="938" loc="891">λευκοῖς δ' ἐμφὺς καρποῖσιν</TextUnit>
    <TextUnit id="939" loc="892">χειρῶν εἰς ἄντρου κοίτας</TextUnit>
    <TextUnit id="940" loc="893">κραυγὰν ̓͂Ω μᾶτέρ μ' αὐδῶσαν</TextUnit>
    <TextUnit id="941" loc="894">θεὸς ὁμευνέτας</TextUnit>
    <TextUnit id="942" loc="895">ἆγες ἀναιδείᾳ</TextUnit>
    <TextUnit id="943" loc="896">Κύπριδι χάριν πράσσων.</TextUnit>
    <TextUnit id="944" loc="897">τίκτω δ' ἁ δύστανός σοι</TextUnit>
    <TextUnit id="945" loc="898">κοῦρον, τὸν φρίκᾳ ματρὸς</TextUnit>
    <TextUnit id="946" loc="899">εἰς εὐνὰν βάλλω τὰν σάν,</TextUnit>
    <TextUnit id="947" loc="900">ἵνα με λέχεσι μελέαν μελέοις</TextUnit>
    <TextUnit id="948" loc="901">ἐζεύξω τὰν δύστανον.</TextUnit>
    <TextUnit id="949" loc="902">οἴμοι μοι: καὶ νῦν ἔρρει</TextUnit>
    <TextUnit id="950" loc="903">πτανοῖς ἁρπασθεὶς θοίνα</TextUnit>
    <TextUnit id="951" loc="904">παῖς μοι — καὶ σός, τλάμων:</TextUnit>
    <TextUnit id="952" loc="905">σὺ δὲ κιθάρᾳ κλάζεις</TextUnit>
    <TextUnit id="953" loc="906">παιᾶνας μέλπων.</TextUnit>
    <TextUnit id="954" loc="907">ὠή,</TextUnit>
    <TextUnit id="955" loc="908">τὸν Λατοῦς αὐδῶ &amp;λτ;ς'&amp;γτ;,</TextUnit>
    <TextUnit id="956" loc="909">ὅστ' ὀμφὰν κληροῖς</TextUnit>
    <TextUnit id="957" loc="910">πρὸς χρυσέους θάκους</TextUnit>
    <TextUnit id="958" loc="910">καὶ γαίας μεσσήρεις ἕδρας,</TextUnit>
    <TextUnit id="959" loc="911">εἰς οὖς αὐδὰν καρύξω:</TextUnit>
    <TextUnit id="960" loc="912">̓Ιὼ κακὸς εὐνάτωρ,</TextUnit>
    <TextUnit id="961" loc="913">ὃς τῷ μὲν ἐμῷ νυμφεύτᾳ</TextUnit>
    <TextUnit id="962" loc="914">χάριν οὐ προλαβὼν</TextUnit>
    <TextUnit id="963" loc="915">παῖδ' εἰς οἴκους οἰκίζεις:</TextUnit>
    <TextUnit id="964" loc="916">ὁ δ' ἐμὸς γενέτας καὶ σός γ', ἀμαθής,</TextUnit>
    <TextUnit id="965" loc="917">οἰωνοῖς ἔρρει συλαθείς,</TextUnit>
    <TextUnit id="966" loc="918">σπάργανα ματέρος ἐξαλλάξας.</TextUnit>
    <TextUnit id="967" loc="919">μισεῖ ς' ἁ Δᾶλος καὶ δάφνας</TextUnit>
    <TextUnit id="968" loc="920">ἔρνεα φοίνικα παρ' ἁβροκόμαν,</TextUnit>
    <TextUnit id="969" loc="921">ἔνθα λοχεύματα σέμν' ἐλοχεύσατο</TextUnit>
    <TextUnit id="970" loc="922">Λατὼ Δίοισί σε καρποῖς.</TextUnit>
    <TextUnit id="971" loc="923">οἴμοι, μέγας θησαυρὸς ὡς ἀνοίγνυται</TextUnit>
    <TextUnit id="972" loc="924">κακῶν, ἐφ' οἷσι πᾶς ἂν ἐκβάλοι δάκρυ.</TextUnit>
    <TextUnit id="973" loc="925">ὦ θύγατερ, οὔτοι σὸν βλέπων ἐμπίμπλαμαι</TextUnit>
    <TextUnit id="974" loc="926">πρόσωπον, ἔξω δ' ἐγενόμην γνώμης ἐμῆς.</TextUnit>
    <TextUnit id="975" loc="927">κακῶν γὰρ ἄρτι κῦμ' ὑπεξαντλῶν φρενί,</TextUnit>
    <TextUnit id="976" loc="928">πρύμνηθεν αἴρει μ' ἄλλο σῶν λόγων ὕπο,</TextUnit>
    <TextUnit id="977" loc="929">οὓς ἐκβαλοῦσα τῶν παρεστώτων κακῶν</TextUnit>
    <TextUnit id="978" loc="930">μετῆλθες ἄλλων πημάτων κακὰς ὁδούς.</TextUnit>
    <TextUnit id="979" loc="931">τί φῄς; τίνα λόγον Λοξίου κατηγορεῖς;</TextUnit>
    <TextUnit id="980" loc="932">ποῖον τεκεῖν φῂς παῖδα; ποῦ θεῖναι πόλεως</TextUnit>
    <TextUnit id="981" loc="933">θηρσὶν φίλον τύμβευμ'; ἄνελθέ μοι πάλιν.</TextUnit>
    <TextUnit id="982" loc="934">αἰσχύνομαι μέν ς', ὦ γέρον, λέξω δ' ὅμως.</TextUnit>
    <TextUnit id="983" loc="935">ὡς συστενάζειν γ' οἶδα γενναίως φίλοις.</TextUnit>
    <TextUnit id="984" loc="936">ἄκουε τοίνυν: οἶσθα Κεκροπίας πέτρας</TextUnit>
    <TextUnit id="985" loc="937">πρόσβορρον ἄντρον, ἃς Μακρὰς κικλήσκομεν;</TextUnit>
    <TextUnit id="986" loc="938">οἶδ', ἔνθα Πανὸς ἄδυτα καὶ βωμοὶ πέλας.</TextUnit>
    <TextUnit id="987" loc="939">ἐνταῦθ' ἀγῶνα δεινὸν ἠγωνίσμεθα.</TextUnit>
    <TextUnit id="988" loc="940">τίν'; ὡς ἀπαντᾷ δάκρυά μοι τοῖς σοῖς λόγοις.</TextUnit>
    <TextUnit id="989" loc="941">Φοίβῳ ξυνῆψ' ἄκουσα δύστηνον γάμον.</TextUnit>
    <TextUnit id="990" loc="942">ὦ θύγατερ, ἆρ' ἦν ταῦθ' ἅ γ' ᾐσθόμην ἐγώ;</TextUnit>
    <TextUnit id="991" loc="943">οὐκ οἶδ': ἀληθῆ δ' εἰ λέγεις φαίημεν ἄν.</TextUnit>
    <TextUnit id="992" loc="944">νόσον κρυφαίαν ἡνίκ' ἔστενες λάθρα;</TextUnit>
    <TextUnit id="993" loc="945">τότ' ἦν ἃ νῦν σοι φανερὰ σημαίνω κακά.</TextUnit>
    <TextUnit id="994" loc="946">κᾆτ' ἐξέκλεψας πῶς ̓Απόλλωνος γάμους;</TextUnit>
    <TextUnit id="995" loc="947">ἔτεκον — ἀνάσχου ταῦτ' ἐμοῦ κλύων, γέρον.</TextUnit>
    <TextUnit id="996" loc="948">ποῦ; τίς λοχεύει ς'; ἢ μόνη μοχθεῖς τάδε;</TextUnit>
    <TextUnit id="997" loc="949">μόνη κατ' ἄντρον οὗπερ ἐζεύχθην γάμοις.</TextUnit>
    <TextUnit id="998" loc="950">ὁ παῖς δὲ ποῦ 'στιν; ἵνα σὺ μηκέτ' ᾖς ἄπαις.</TextUnit>
    <TextUnit id="999" loc="951">τέθνηκεν, ὦ γεραιέ, θηρσὶν ἐκτεθείς.</TextUnit>
    <TextUnit id="1000" loc="952">τέθνηκ'; ̓Απόλλων δ' ὁ κακὸς οὐδὲν ἤρκεσεν;</TextUnit>
    <TextUnit id="1001" loc="953">οὐκ ἤρκες': ̔́Αιδου δ' ἐν δόμοις παιδεύεται.</TextUnit>
    <TextUnit id="1002" loc="954">τίς γάρ νιν ἐξέθηκεν; οὐ γὰρ δὴ σύ γε.</TextUnit>
    <TextUnit id="1003" loc="955">ἡμεῖς, ἐν ὄρφνῃ σπαργανώσαντες πέπλοις.</TextUnit>
    <TextUnit id="1004" loc="956">οὐδὲ ξυνῄδει σοί τις ἔκθεσιν τέκνου;</TextUnit>
    <TextUnit id="1005" loc="957">αἱ ξυμφοραί γε καὶ τὸ λανθάνειν μόνον.</TextUnit>
    <TextUnit id="1006" loc="958">καὶ πῶς ἐν ἄντρῳ παῖδα σὸν λιπεῖν ἔτλης;</TextUnit>
    <TextUnit id="1007" loc="959">πῶς δ' οἰκτρὰ πολλὰ στόματος ἐκβαλοῦς' ἔπη —</TextUnit>
    <TextUnit id="1008" loc="960">φεῦ:</TextUnit>
    <TextUnit id="1009" loc="961">τλήμων σὺ τόλμης, ὁ δὲ θεὸς μᾶλλον σέθεν.</TextUnit>
    <TextUnit id="1010" loc="962">εἰ παῖδά γ' εἶδες χεῖρας ἐκτείνοντά μοι.</TextUnit>
    <TextUnit id="1011" loc="963">μαστὸν διώκοντ' ἦ πρὸς ἀγκάλαις πεσεῖν;</TextUnit>
    <TextUnit id="1012" loc="964">ἐνταῦθ', ἵν' οὐκ ὢν ἄδικ' ἔπασχεν ἐξ ἐμοῦ.</TextUnit>
    <TextUnit id="1013" loc="965">σοὶ δ' ἐς τί δόξ' ἐσῆλθεν ἐκβαλεῖν τέκνον;</TextUnit>
    <TextUnit id="1014" loc="965">ὡς τὸν θεὸν σῴζοντα τόν γ' αὑτοῦ γόνον.</TextUnit>
    <TextUnit id="1015" loc="966">οἴμοι, δόμων σῶν ὄλβος ὡς χειμάζεται.</TextUnit>
    <TextUnit id="1016" loc="967">τί κρᾶτα κρύψας, ὦ γέρον, δακρυρροεῖς;</TextUnit>
    <TextUnit id="1017" loc="968">σὲ καὶ πατέρα σὸν δυστυχοῦντας εἰσορῶ.</TextUnit>
    <TextUnit id="1018" loc="969">τὰ θνητὰ τοιαῦτ': οὐδὲν ἐν ταὐτῷ μένει.</TextUnit>
    <TextUnit id="1019" loc="970">μή νυν ἔτ' οἴκτων, θύγατερ, ἀντεχώμεθα.</TextUnit>
    <TextUnit id="1020" loc="971">τί γάρ με χρὴ δρᾶν; ἀπορία τὸ δυστυχεῖν.</TextUnit>
    <TextUnit id="1021" loc="972">τὸν πρῶτον ἀδικήσαντά ς' ἀποτίνου θεόν.</TextUnit>
    <TextUnit id="1022" loc="973">καὶ πῶς τὰ κρείσσω θνητὸς οὖς' ὑπερδράμω;</TextUnit>
    <TextUnit id="1023" loc="974">πίμπρη τὰ σεμνὰ Λοξίου χρηστήρια.</TextUnit>
    <TextUnit id="1024" loc="975">δέδοικα: καὶ νῦν πημάτων ἄδην ἔχω.</TextUnit>
    <TextUnit id="1025" loc="976">τὰ δυνατά νυν τόλμησον, ἄνδρα σὸν κτανεῖν.</TextUnit>
    <TextUnit id="1026" loc="977">αἰδούμεθ' εὐνὰς τὰς τόθ' ἡνίκ' ἐσθλὸς ἦν.</TextUnit>
    <TextUnit id="1027" loc="978">νῦν δ' ἀλλὰ παῖδα τὸν ἐπὶ σοὶ πεφηνότα.</TextUnit>
    <TextUnit id="1028" loc="979">πῶς; εἰ γὰρ εἴη δυνατόν: ὡς θέλοιμί γ' ἄν.</TextUnit>
    <TextUnit id="1029" loc="980">ξιφηφόρους σοὺς ὁπλίσας' ὀπάονας.</TextUnit>
    <TextUnit id="1030" loc="981">στείχοιμ' ἄν: ἀλλὰ ποῦ γενήσεται τόδε;</TextUnit>
    <TextUnit id="1031" loc="982">ἱεραῖσιν ἐν σκηναῖσιν, οὗ θοινᾷ φίλους.</TextUnit>
    <TextUnit id="1032" loc="983">ἐπίσημον ὁ φόνος, καὶ τὸ δοῦλον ἀσθενές.</TextUnit>
    <TextUnit id="1033" loc="984">ὤμοι, κακίζῃ: φέρε, σὺ νῦν βούλευέ τι.</TextUnit>
    <TextUnit id="1034" loc="985">καὶ μὴν ἔχω γε δόλια καὶ δραστήρια.</TextUnit>
    <TextUnit id="1035" loc="986">ἀμφοῖν ἂν εἴην τοῖνδ' ὑπηρέτης ἐγώ.</TextUnit>
    <TextUnit id="1036" loc="987">ἄκουε τοίνυν: οἶσθα γηγενῆ μάχην;</TextUnit>
    <TextUnit id="1037" loc="988">οἶδ', ἣν Φλέγρᾳ Γίγαντες ἔστησαν θεοῖς.</TextUnit>
    <TextUnit id="1038" loc="989">ἐνταῦθα Γοργόν' ἔτεκε Γῆ, δεινὸν τέρας.</TextUnit>
    <TextUnit id="1039" loc="990">ἦ παισὶν αὑτῆς σύμμαχον, θεῶν πόνον;</TextUnit>
    <TextUnit id="1040" loc="991">ναί: καί νιν ἔκτειν' ἡ Διὸς Παλλὰς θεά.</TextUnit>
    <TextUnit id="1041" loc="992">[ποῖόν τι μορφῆς σχῆμ' ἔχουσαν ἀγρίας;</TextUnit>
    <TextUnit id="1042" loc="993">θώρακ' ἐχίδνης περιβόλοις ὡπλισμένον.]</TextUnit>
    <TextUnit id="1043" loc="994">ἆρ' οὗτός ἐσθ' ὁ μῦθος ὃν κλύω πάλαι;</TextUnit>
    <TextUnit id="1044" loc="995">ταύτης ̓Αθάναν δέρος ἐπὶ στέρνοις ἔχειν.</TextUnit>
    <TextUnit id="1045" loc="996">ἣν αἰγίδ' ὀνομάζουσι, Παλλάδος στολήν;</TextUnit>
    <TextUnit id="1046" loc="997">τόδ' ἔσχεν ὄνομα θεῶν ὅτ' ᾖξεν ἐς δόρυ.</TextUnit>
    <TextUnit id="1047" loc="998">τί δῆτα, θύγατερ, τοῦτο σοῖς ἐχθροῖς βλάβος;</TextUnit>
    <TextUnit id="1048" loc="999">̓Εριχθόνιον οἶσθ', ἢ — ; τί δ' οὐ μέλλεις, γέρον;</TextUnit>
    <TextUnit id="1049" loc="1000">ὃν πρῶτον ὑμῶν πρόγονον ἐξανῆκε γῆ;</TextUnit>
    <TextUnit id="1050" loc="1001">τούτῳ δίδωσι Παλλὰς ὄντι νεογόνῳ —</TextUnit>
    <TextUnit id="1051" loc="1002">τί χρῆμα; μέλλον γάρ τι προσφέρεις ἔπος.</TextUnit>
    <TextUnit id="1052" loc="1003">δισσοὺς σταλαγμοὺς αἵματος Γοργοῦς ἄπο.</TextUnit>
    <TextUnit id="1053" loc="1004">ἰσχὺν ἔχοντας τίνα πρὸς ἀνθρώπου φύσιν;</TextUnit>
    <TextUnit id="1054" loc="1005">τὸν μὲν θανάσιμον, τὸν δ' ἀκεσφόρον νόσων.</TextUnit>
    <TextUnit id="1055" loc="1006">ἐν τῷ καθάψας' ἀμφὶ παιδὶ σώματος;</TextUnit>
    <TextUnit id="1056" loc="1007">χρυσοῖσι δεσμοῖς: ὁ δὲ δίδως' ἐμῷ πατρί.</TextUnit>
    <TextUnit id="1057" loc="1008">κείνου δὲ κατθανόντος ἐς σὲ ἀφίκετο;</TextUnit>
    <TextUnit id="1058" loc="1009">ναί: κἀπὶ καρπῷ γ' αὔτ' ἐγὼ χερὸς φέρω.</TextUnit>
    <TextUnit id="1059" loc="1010">πῶς οὖν κέκρανται δίπτυχον δῶρον θεᾶς;</TextUnit>
    <TextUnit id="1060" loc="1011">κοίλης μὲν ὅστις φλεβὸς ἀπέσταξεν φόνῳ —</TextUnit>
    <TextUnit id="1061" loc="1012">τί τῷδε χρῆσθαι; δύνασιν ἐκφέρει τίνα;</TextUnit>
    <TextUnit id="1062" loc="1013">νόσους ἀπείργει καὶ τροφὰς ἔχει βίου.</TextUnit>
    <TextUnit id="1063" loc="1014">ὁ δεύτερος δ' ἀριθμὸς ὧν λέγεις τί δρᾷ;</TextUnit>
    <TextUnit id="1064" loc="1015">κτείνει, δρακόντων ἰὸς ὢν τῶν Γοργόνος.</TextUnit>
    <TextUnit id="1065" loc="1016">ἐς ἓν δὲ κραθέντ' αὐτὸν ἢ χωρὶς φορεῖς;</TextUnit>
    <TextUnit id="1066" loc="1017">χωρίς: κακῷ γὰρ ἐσθλὸν οὐ συμμείγνυται.</TextUnit>
    <TextUnit id="1067" loc="1018">ὦ φιλτάτη παῖ, πάντ' ἔχεις ὅσων σε δεῖ.</TextUnit>
    <TextUnit id="1068" loc="1019">τούτῳ θανεῖται παῖς: σὺ δ' ὁ κτείνων ἔσῃ.</TextUnit>
    <TextUnit id="1069" loc="1020">ποῦ καὶ τί δράσας; σὸν λέγειν, τολμᾶν δ' ἐμόν.</TextUnit>
    <TextUnit id="1070" loc="1021">ἐν ταῖς ̓Αθήναις, δῶμ' ὅταν τοὐμὸν μόλῃ.</TextUnit>
    <TextUnit id="1071" loc="1022">οὐκ εὖ τόδ' εἶπας: καὶ σὺ γὰρ τοὐμὸν ψέγεις.</TextUnit>
    <TextUnit id="1072" loc="1023">πῶς; ἆρ' ὑπείδου τοῦθ' ὃ κἄμ' ἐσέρχεται;</TextUnit>
    <TextUnit id="1073" loc="1024">σὺ παῖδα δόξεις διολέσαι, κεἰ μὴ κτενεῖς.</TextUnit>
    <TextUnit id="1074" loc="1025">ὀρθῶς: φθονεῖν γάρ φασι μητρυιὰς τέκνοις.</TextUnit>
    <TextUnit id="1075" loc="1026">αὐτοῦ νυν αὐτὸν κτεῖν', ἵν' ἀρνήσῃ φόνους.</TextUnit>
    <TextUnit id="1076" loc="1027">προλάζυμαι γοῦν τῷ χρόνῳ τῆς ἡδονῆς.</TextUnit>
    <TextUnit id="1077" loc="1028">καὶ σόν γε λήσεις πόσιν ἅ σε σπεύδει λαθεῖν.</TextUnit>
    <TextUnit id="1078" loc="1029">οἶσθ' οὖν ὃ δρᾶσον; χειρὸς ἐξ ἐμῆς λαβὼν</TextUnit>
    <TextUnit id="1079" loc="1030">χρύσωμ' ̓Αθάνας τόδε, παλαιὸν ὄργανον,</TextUnit>
    <TextUnit id="1080" loc="1031">ἐλθὼν ἵν' ἡμῖν βουθυτεῖ λάθρα πόσις,</TextUnit>
    <TextUnit id="1081" loc="1032">δείπνων ὅταν λήγωσι καὶ σπονδὰς θεοῖς</TextUnit>
    <TextUnit id="1082" loc="1033">μέλλωσι λείβειν, ἐν πέπλοις ἔχων τόδε</TextUnit>
    <TextUnit id="1083" loc="1034">κάθες βαλὼν ἐς πῶμα τῷ νεανίᾳ —</TextUnit>
    <TextUnit id="1084" loc="1035">ἰδίᾳ δέ, μή τι πᾶσι, χωρίσας ποτὸν</TextUnit>
    <TextUnit id="1085" loc="1036">τῷ τῶν ἐμῶν μέλλοντι δεσπόζειν δόμων.</TextUnit>
    <TextUnit id="1086" loc="1037">κἄνπερ διέλθῃ λαιμόν, οὔποθ' ἵξεται</TextUnit>
    <TextUnit id="1087" loc="1038">κλεινὰς ̓Αθήνας, κατθανὼν δ' αὐτοῦ μενεῖ.</TextUnit>
    <TextUnit id="1088" loc="1039">σὺ μέν νυν εἴσω προξένων μέθες πόδα:</TextUnit>
    <TextUnit id="1089" loc="1040">ἡμεῖς δ' ἐφ' ᾧ τετάγμεθ' ἐκπονήσομεν.</TextUnit>
    <TextUnit id="1090" loc="1041">ἄγ', ὦ γεραιὲ πούς, νεανίας γενοῦ</TextUnit>
    <TextUnit id="1091" loc="1042">ἔργοισι, κεἰ μὴ τῷ χρόνῳ πάρεστί σοι.</TextUnit>
    <TextUnit id="1092" loc="1043">ἐχθρὸν δ' ἐπ' ἄνδρα στεῖχε δεσποτῶν μέτα,</TextUnit>
    <TextUnit id="1093" loc="1044">καὶ συμφόνευε καὶ συνεξαίρει δόμων.</TextUnit>
    <TextUnit id="1094" loc="1045">τὴν δ' εὐσέβειαν εὐτυχοῦσι μὲν καλὸν</TextUnit>
    <TextUnit id="1095" loc="1046">τιμᾶν: ὅταν δὲ πολεμίους δρᾶσαι κακῶς</TextUnit>
    <TextUnit id="1096" loc="1047">θέλῃ τις, οὐδεὶς ἐμποδὼν κεῖται νόμος.</TextUnit>
    <TextUnit id="1097" loc="1048">Εἰνοδία θύγατερ Δάματρος, ἃ τῶν</TextUnit>
    <TextUnit id="1098" loc="1049">νυκτιπόλων ἐφόδων ἀνάσσεις</TextUnit>
    <TextUnit id="1099" loc="1050">καὶ μεθαμερίων, ὅδωσον</TextUnit>
    <TextUnit id="1100" loc="1051">δυσθανάτων κρατήρων πλη-</TextUnit>
    <TextUnit id="1101" loc="1052">ρώματ' ἐφ' οἷσι πέμπει</TextUnit>
    <TextUnit id="1102" loc="1053">πότνια πότνι' ἐμὰ χθονίας</TextUnit>
    <TextUnit id="1103" loc="1054">Γοργοῦς λαιμοτόμων ἀπὸ</TextUnit>
    <TextUnit id="1104" loc="1055">σταλαγμῶν</TextUnit>
    <TextUnit id="1105" loc="1056">τῷ τῶν ̓Ερεχθεϊδᾶν</TextUnit>
    <TextUnit id="1106" loc="1057">δόμων ἐφαπτομένῳ:</TextUnit>
    <TextUnit id="1107" loc="1058">μηδέ ποτ' ἄλλος [ἄλλων ἀπ'] οἴ-</TextUnit>
    <TextUnit id="1108" loc="1059">κων πόλεως ἀνάσσοι</TextUnit>
    <TextUnit id="1109" loc="1060">πλὴν τῶν εὐγενετᾶν ̓Ερεχθειδᾶν.</TextUnit>
    <TextUnit id="1110" loc="1061">εἰ δ' ἀτελὴς θάνατος σπουδαί τε δεσποί-</TextUnit>
    <TextUnit id="1111" loc="1062">νας, ὅ τε καιρὸς ἄπεισι τόλμας,</TextUnit>
    <TextUnit id="1112" loc="1063">ᾇ νῦν ἐλπὶς ἐφαίνετ', ἢ θη-</TextUnit>
    <TextUnit id="1113" loc="1064">κτὸν ξίφος ἢ δαίμων ἐξά-</TextUnit>
    <TextUnit id="1114" loc="1065">ψει βρόχον ἀμφὶ δειρήν,</TextUnit>
    <TextUnit id="1115" loc="1066">πάθεσι πάθεα δ' ἐξανύτους'</TextUnit>
    <TextUnit id="1116" loc="1067">εἰς ἄλλας βιότου κάτει-</TextUnit>
    <TextUnit id="1117" loc="1068">σι μορφάς.</TextUnit>
    <TextUnit id="1118" loc="1069">οὐ γὰρ δόμων γ' ἑτέρους</TextUnit>
    <TextUnit id="1119" loc="1070">ἄρχοντας ἀλλοδαποὺς</TextUnit>
    <TextUnit id="1120" loc="1071">ζῶσά ποτ' [ὄμμασι] ἐν φαεν-</TextUnit>
    <TextUnit id="1121" loc="1072">ναῖς ἀνέχοιτ' ἂν αὐγαῖς</TextUnit>
    <TextUnit id="1122" loc="1073">ἁ τῶν εὐπατριδᾶν γεγῶς' οἴκων.</TextUnit>
    <TextUnit id="1123" loc="1074">αἰσχύνομαι τὸν πολύυ-</TextUnit>
    <TextUnit id="1124" loc="1075">μνον θεόν, εἰ παρὰ καλλιχόροισι παγαῖς</TextUnit>
    <TextUnit id="1125" loc="1076">λαμπάδα θεωρὸν εἰκάδων</TextUnit>
    <TextUnit id="1126" loc="1077">ὄψεται ἐννύχιος ἄυπνος ὤν, ὅτε</TextUnit>
    <TextUnit id="1127" loc="1078">καὶ Διὸς ἀστερωπὸς</TextUnit>
    <TextUnit id="1128" loc="1079">ἀνεχόρευσεν αἰθήρ,</TextUnit>
    <TextUnit id="1129" loc="1080">χορεύει δὲ σελάνα</TextUnit>
    <TextUnit id="1130" loc="1081">καὶ πεντήκοντα κόραι</TextUnit>
    <TextUnit id="1131" loc="1082">Νηρέος, αἱ κατὰ πόντον</TextUnit>
    <TextUnit id="1132" loc="1083">ἀενάων τε ποταμῶν</TextUnit>
    <TextUnit id="1133" loc="1084">δίνας, χορευόμεναι</TextUnit>
    <TextUnit id="1134" loc="1085">τὰν χρυσοστέφανον κόραν</TextUnit>
    <TextUnit id="1135" loc="1086">καὶ ματέρα σεμνάν:</TextUnit>
    <TextUnit id="1136" loc="1087">ἵν' ἐλπίζει βασιλεύ-</TextUnit>
    <TextUnit id="1137" loc="1088">σειν ἄλλων πόνον ἐσπεσὼν</TextUnit>
    <TextUnit id="1138" loc="1089">ὁ Φοίβειος ἀλάτας.</TextUnit>
    <TextUnit id="1139" loc="1090">ὁρᾶθ' ὅσοι δυσκελάδοι-</TextUnit>
    <TextUnit id="1140" loc="1091">σιν κατὰ μοῦσαν ἰόντες ἀείδεθ' ὕμνοις</TextUnit>
    <TextUnit id="1141" loc="1092">ἁμέτερα λέχεα καὶ γάμους</TextUnit>
    <TextUnit id="1142" loc="1093">Κύπριδος ἀθέμιτας ἀνοσίους, ὅσον</TextUnit>
    <TextUnit id="1143" loc="1094">εὐσεβίᾳ κρατοῦμεν</TextUnit>
    <TextUnit id="1144" loc="1095">ἄδικον ἄροτον ἀνδρῶν.</TextUnit>
    <TextUnit id="1145" loc="1096">παλίμφαμος ἀοιδὰ</TextUnit>
    <TextUnit id="1146" loc="1097">καὶ μοῦς' εἰς ἄνδρας ἴτω</TextUnit>
    <TextUnit id="1147" loc="1098">δυσκέλαδος ἀμφὶ λέκτρων.</TextUnit>
    <TextUnit id="1148" loc="1099">δείκνυσι γὰρ ὁ Διὸς ἐκ</TextUnit>
    <TextUnit id="1149" loc="1100">παίδων ἀμνημοσύναν,</TextUnit>
    <TextUnit id="1150" loc="1101">οὐ κοινὰν τεκέων τύχαν</TextUnit>
    <TextUnit id="1151" loc="1102">οἴκοισι φυτεύσας</TextUnit>
    <TextUnit id="1152" loc="1103">δεσποίνᾳ: πρὸς δ' ̓Αφροδί-</TextUnit>
    <TextUnit id="1153" loc="1104">ταν ἄλλαν θέμενος χάριν</TextUnit>
    <TextUnit id="1154" loc="1105">νόθου παιδὸς ἔκυρσεν.</TextUnit>
    <TextUnit id="1155" loc="1106">κλειναὶ γυναῖκες, ποῦ κόρην ̓Ερεχθέως,</TextUnit>
    <TextUnit id="1156" loc="1107">δέσποιναν εὕρω; πανταχῇ γὰρ ἄστεως</TextUnit>
    <TextUnit id="1157" loc="1108">ζητῶν νιν ἐξέπλησα κοὐκ ἔχω λαβεῖν.</TextUnit>
    <TextUnit id="1158" loc="1109">τί δ' ἔστιν, ὦ ξύνδουλε; τίς προθυμία</TextUnit>
    <TextUnit id="1159" loc="1110">ποδῶν ἔχει σε, καὶ λόγους τίνας φέρεις;</TextUnit>
    <TextUnit id="1160" loc="1111">θηρώμεθ': ἀρχαὶ δ' ἁπιχώριοι χθονὸς</TextUnit>
    <TextUnit id="1161" loc="1112">ζητοῦσιν αὐτήν, ὡς θάνῃ πετρουμένη.</TextUnit>
    <TextUnit id="1162" loc="1113">οἴμοι, τί λέξεις; οὔτι που λελήμμεθα</TextUnit>
    <TextUnit id="1163" loc="1114">κρυφαῖον ἐς παῖδ' ἐκπορίζουσαι φόνον;</TextUnit>
    <TextUnit id="1164" loc="1115">ἔγνως; — μεθέξεις οὐκ ἐν ὑστάτοις κακοῦ.</TextUnit>
    <TextUnit id="1165" loc="1116">ὤφθη δὲ πῶς τὰ κρυπτὰ μηχανήματα;</TextUnit>
    <TextUnit id="1166" loc="1117">τὸ μὴ δίκαιον τῆς δίκης ἡσσώμενον</TextUnit>
    <TextUnit id="1167" loc="1118">ἐξηῦρεν ὁ θεός, οὐ μιανθῆναι θέλων.</TextUnit>
    <TextUnit id="1168" loc="1119">πῶς; ἀντιάζω ς' ἱκέτις ἐξειπεῖν τάδε.</TextUnit>
    <TextUnit id="1169" loc="1120">πεπυσμέναι γάρ, εἰ θανεῖν ὅμως χρεών,</TextUnit>
    <TextUnit id="1170" loc="1121">ἥδιον ἂν θάνοιμεν, εἴθ' ὁρᾶν φάος.</TextUnit>
    <TextUnit id="1171" loc="1122">ἐπεὶ θεοῦ μαντεῖον ᾤχετ' ἐκλιπὼν</TextUnit>
    <TextUnit id="1172" loc="1123">πόσις Κρεούσης, παῖδα τὸν καινὸν λαβὼν</TextUnit>
    <TextUnit id="1173" loc="1124">πρὸς δεῖπνα θυσίας θ' ἃς θεοῖς ὡπλίζετο,</TextUnit>
    <TextUnit id="1174" loc="1125">Ξοῦθος μὲν ᾤχετ' ἔνθα πῦρ πηδᾷ θεοῦ</TextUnit>
    <TextUnit id="1175" loc="1126">βακχεῖον, ὡς σφαγαῖσι Διονύσου πέτρας</TextUnit>
    <TextUnit id="1176" loc="1127">δεύσειε δισσὰς παιδὸς ἀντ' ὀπτηρίων,</TextUnit>
    <TextUnit id="1177" loc="1128">λέξας: Σὺ μὲν νῦν, τέκνον, ἀμφήρεις μένων</TextUnit>
    <TextUnit id="1178" loc="1129">σκηνὰς ἀνίστη τεκτόνων μοχθήμασι.</TextUnit>
    <TextUnit id="1179" loc="1130">θύσας δὲ Γενέταις Θεοῖσιν ἢν μακρὸν χρόνον</TextUnit>
    <TextUnit id="1180" loc="1131">μένω, παροῦσι δαῖτες ἔστωσαν φίλοις.</TextUnit>
    <TextUnit id="1181" loc="1132">λαβὼν δὲ μόσχους ᾤχεθ': ὁ δὲ νεανίας</TextUnit>
    <TextUnit id="1182" loc="1133">σεμνῶς ἀτοίχους περιβολὰς σκηνωμάτων</TextUnit>
    <TextUnit id="1183" loc="1134">ὀρθοστάταις ἱδρύεθ', ἡλίου βολὰς</TextUnit>
    <TextUnit id="1184" loc="1135">καλῶς φυλάξας, οὔτε πρὸς μέσας φλογὸς</TextUnit>
    <TextUnit id="1185" loc="1136">ἀκτῖνας, οὔτ' αὖ πρὸς τελευτώσας βίον,</TextUnit>
    <TextUnit id="1186" loc="1137">πλέθρου σταθμήσας μῆκος εἰς εὐγωνίαν,</TextUnit>
    <TextUnit id="1187" loc="1138">μέτρημ' ἔχουσαν τοὐν μέσῳ γε μυρίων</TextUnit>
    <TextUnit id="1188" loc="1139">ποδῶν ἀριθμόν, ὡς λέγουσιν οἱ σοφοί,</TextUnit>
    <TextUnit id="1189" loc="1140">ὡς πάντα Δελφῶν λαὸν ἐς θοίνην καλῶν.</TextUnit>
    <TextUnit id="1190" loc="1141">λαβὼν δ' ὑφάσμαθ' ἱερὰ θησαυρῶν πάρα</TextUnit>
    <TextUnit id="1191" loc="1142">κατεσκίαζε, θαύματ' ἀνθρώποις ὁρᾶν.</TextUnit>
    <TextUnit id="1192" loc="1143">πρῶτον μὲν ὀρόφῳ πτέρυγα περιβάλλει πέπλων,</TextUnit>
    <TextUnit id="1193" loc="1144">ἀνάθημα Δίου παιδός, οὓς ̔Ηρακλέης</TextUnit>
    <TextUnit id="1194" loc="1145">̓Αμαζόνων σκυλεύματ' ἤνεγκεν θεῷ.</TextUnit>
    <TextUnit id="1195" loc="1146">ἐνῆν δ' ὑφανταὶ γράμμασιν τοιαίδ' ὑφαί,</TextUnit>
    <TextUnit id="1196" loc="1147">Οὐρανὸς ἀθροίζων ἄστρ' ἐν αἰθέρος κύκλῳ.</TextUnit>
    <TextUnit id="1197" loc="1148">ἵππους μὲν ἤλαυν' ἐς τελευταίαν φλόγα</TextUnit>
    <TextUnit id="1198" loc="1149">̔́Ηλιος, ἐφέλκων λαμπρὸν ̔Εσπέρου φάος:</TextUnit>
    <TextUnit id="1199" loc="1150">μελάμπεπλος δὲ Νὺξ ἀσείρωτον ζυγοῖς</TextUnit>
    <TextUnit id="1200" loc="1151">ὄχημ' ἔπαλλεν, ἄστρα δ' ὡμάρτει θεᾷ:</TextUnit>
    <TextUnit id="1201" loc="1152">Πλειὰς μὲν ᾔει μεσοπόρου δι' αἰθέρος</TextUnit>
    <TextUnit id="1202" loc="1153">ὅ τε ξιφήρης ̓Ωρίων, ὕπερθε δὲ</TextUnit>
    <TextUnit id="1203" loc="1154">̓́Αρκτος στρέφους' οὐραῖα χρυσήρη πόλῳ:</TextUnit>
    <TextUnit id="1204" loc="1155">κύκλος δὲ πανσέληνος ἠκόντιζ' ἄνω</TextUnit>
    <TextUnit id="1205" loc="1156">μηνὸς διχήρης, ̔Υάδες τε, ναυτίλοις</TextUnit>
    <TextUnit id="1206" loc="1157">σαφέστατον σημεῖον, ἥ τε φωσφόρος</TextUnit>
    <TextUnit id="1207" loc="1158">̔́Εως διώκους' ἄστρα. τοίχοισιν δ' ἔπι</TextUnit>
    <TextUnit id="1208" loc="1159">ἤμπισχεν ἄλλα βαρβάρων ὑφάσματα:</TextUnit>
    <TextUnit id="1209" loc="1160">εὐηρέτμους ναῦς ἀντίας ̔Ελληνίσιν,</TextUnit>
    <TextUnit id="1210" loc="1161">καὶ μιξόθηρας φῶτας, ἱππείας τ' ἄγρας</TextUnit>
    <TextUnit id="1211" loc="1162">ἐλάφων, λεόντων τ' ἀγρίων θηράματα.</TextUnit>
    <TextUnit id="1212" loc="1163">κατ' εἰσόδους δὲ Κέκροπα θυγατέρων πέλας</TextUnit>
    <TextUnit id="1213" loc="1164">σπείραισιν εἱλίσσοντ', ̓Αθηναίων τινὸς</TextUnit>
    <TextUnit id="1214" loc="1165">ἀνάθημα: χρυσέους τ' ἐν μέσῳ συσσιτίῳ</TextUnit>
    <TextUnit id="1215" loc="1166">κρατῆρας ἔστης'. ἐν δ' ἄκροισι βὰς ποσὶ</TextUnit>
    <TextUnit id="1216" loc="1167">κῆρυξ ἀνεῖπε τὸν θέλοντ' ἐγχωρίων</TextUnit>
    <TextUnit id="1217" loc="1168">ἐς δαῖτα χωρεῖν. ὡς δ' ἐπληρώθη στέγη,</TextUnit>
    <TextUnit id="1218" loc="1169">στεφάνοισι κοσμηθέντες εὐόχθου βορᾶς</TextUnit>
    <TextUnit id="1219" loc="1170">ψυχὴν ἐπλήρουν. ὡς δ' ἀνεῖσαν ἡδονήν,</TextUnit>
    <TextUnit id="1220" loc="1171">— παρελθὼν πρέσβυς ἐς μέσον πέδον</TextUnit>
    <TextUnit id="1221" loc="1172">ἔστη, γέλων δ' ἔθηκε συνδείπνοις πολύν,</TextUnit>
    <TextUnit id="1222" loc="1173">πρόθυμα πράσσων: ἔκ τε γὰρ κρωσσῶν ὕδωρ</TextUnit>
    <TextUnit id="1223" loc="1174">χεροῖν ἔπεμπε νίπτρα, κἀξεθυμία</TextUnit>
    <TextUnit id="1224" loc="1175">σμύρνης ἱδρῶτα, χρυσέων τ' ἐκπωμάτων</TextUnit>
    <TextUnit id="1225" loc="1176">ἦρχ', αὐτὸς αὑτῷ τόνδε προστάξας πόνον.</TextUnit>
    <TextUnit id="1226" loc="1177">ἐπεὶ δ' ἐς αὐλοὺς ἧκον ἐς κρατῆρά τε</TextUnit>
    <TextUnit id="1227" loc="1178">κοινόν, γέρων ἔλεξ': ̓Αφαρπάζειν χρεὼν</TextUnit>
    <TextUnit id="1228" loc="1179">οἰνηρὰ τεύχη σμικρά, μεγάλα δ' ἐσφέρειν,</TextUnit>
    <TextUnit id="1229" loc="1180">ὡς θᾶσσον ἔλθως' οἵδ' ἐς ἡδονὰς φρενῶν.</TextUnit>
    <TextUnit id="1230" loc="1181">ἦν δὴ φερόντων μόχθος ἀργυρηλάτους</TextUnit>
    <TextUnit id="1231" loc="1182">χρυσέας τε φιάλας: ὃ δὲ λαβὼν ἐξαίρετον,</TextUnit>
    <TextUnit id="1232" loc="1183">ὡς τῷ νέῳ δὴ δεσπότῃ χάριν φέρων,</TextUnit>
    <TextUnit id="1233" loc="1184">ἔδωκε πλῆρες τεῦχος, εἰς οἶνον βαλὼν</TextUnit>
    <TextUnit id="1234" loc="1185">ὅ φασι δοῦναι φάρμακον δραστήριον</TextUnit>
    <TextUnit id="1235" loc="1186">δέσποιναν, ὡς παῖς ὁ νέος ἐκλίποι φάος:</TextUnit>
    <TextUnit id="1236" loc="1187">κοὐδεὶς τάδ' ᾔδειν. ἐν χεροῖν ἔχοντι δὲ</TextUnit>
    <TextUnit id="1237" loc="1188">σπονδὰς μετ' ἄλλων παιδὶ τῷ πεφηνότι</TextUnit>
    <TextUnit id="1238" loc="1189">βλασφημίαν τις οἰκετῶν ἐφθέγξατο:</TextUnit>
    <TextUnit id="1239" loc="1190">ὁ δ', ὡς ἐν ἱερῷ μάντεσίν τ' ἐσθλοῖς τραφείς,</TextUnit>
    <TextUnit id="1240" loc="1191">οἰωνὸν ἔθετο, κἀκέλευς' ἄλλον νέον</TextUnit>
    <TextUnit id="1241" loc="1192">κρατῆρα πληροῦν: τὰς δὲ πρὶν σπονδὰς θεοῦ</TextUnit>
    <TextUnit id="1242" loc="1193">δίδωσι γαίᾳ, πᾶσί τ' ἐκσπένδειν λέγει.</TextUnit>
    <TextUnit id="1243" loc="1194">σιγὴ δ' ὑπῆλθεν. ἐκ δ' ἐπίμπλαμεν δρόσου</TextUnit>
    <TextUnit id="1244" loc="1195">κρατῆρας ἱεροὺς Βυβλίνου τε πώματος.</TextUnit>
    <TextUnit id="1245" loc="1196">κἀν τῷδε μόχθῳ πτηνὸς ἐσπίπτει δόμοις</TextUnit>
    <TextUnit id="1246" loc="1197">κῶμος πελειῶν — Λοξίου γὰρ ἐν δόμοις</TextUnit>
    <TextUnit id="1247" loc="1198">ἄτρεστα ναίους' — ὡς δ' ἀπέσπεισαν μέθυ,</TextUnit>
    <TextUnit id="1248" loc="1199">ἐς αὐτὸ χείλη πώματος κεχρημέναι</TextUnit>
    <TextUnit id="1249" loc="1200">καθῆκαν, εἷλκον δ' εὐπτέρους ἐς αὐχένας.</TextUnit>
    <TextUnit id="1250" loc="1201">καὶ ταῖς μὲν ἄλλαις ἄνοσος ἦν λοιβὴ θεοῦ:</TextUnit>
    <TextUnit id="1251" loc="1202">ἣ δ' ἕζετ' ἔνθ' ὁ καινὸς ἔσπεισεν γόνος,</TextUnit>
    <TextUnit id="1252" loc="1203">ποτοῦ τ' ἐγεύσατ', εὐθὺς εὔπτερον δέμας</TextUnit>
    <TextUnit id="1253" loc="1204">ἔσεισε κἀβάκχευσεν, ἐκ δ' ἔκλαγξ' ὄπα</TextUnit>
    <TextUnit id="1254" loc="1205">ἀξύνετον αἰάζους': ἐθάμβησεν δὲ πᾶς</TextUnit>
    <TextUnit id="1255" loc="1206">θοινατόρων ὅμιλος ὄρνιθος πόνους.</TextUnit>
    <TextUnit id="1256" loc="1207">θνῄσκει δ' ἀπασπαίρουσα, φοινικοσκελεῖς</TextUnit>
    <TextUnit id="1257" loc="1208">χηλὰς παρεῖσα. γυμνὰ δ' ἐκ πέπλων μέλη</TextUnit>
    <TextUnit id="1258" loc="1209">ὑπὲρ τραπέζης ἧχ' ὁ μαντευτὸς γόνος,</TextUnit>
    <TextUnit id="1259" loc="1210">βοᾷ δέ: Τίς μ' ἔμελλεν ἀνθρώπων κτενεῖν;</TextUnit>
    <TextUnit id="1260" loc="1211">σήμαινε, πρέσβυ: σὴ γὰρ ἡ προθυμία,</TextUnit>
    <TextUnit id="1261" loc="1212">καὶ πῶμα χειρὸς σῆς ἐδεξάμην πάρα.</TextUnit>
    <TextUnit id="1262" loc="1213">εὐθὺς δ' ἐρευνᾷ γραῖαν ὠλένην λαβών,</TextUnit>
    <TextUnit id="1263" loc="1214">ἐπ' αὐτοφώρῳ πρέσβυν ὡς ἔχονθ' ἕλοι.</TextUnit>
    <TextUnit id="1264" loc="1215">ὤφθη δὲ καὶ κατεῖπ' ἀναγκασθεὶς μόγις</TextUnit>
    <TextUnit id="1265" loc="1216">τόλμας Κρεούσης πώματός τε μηχανάς.</TextUnit>
    <TextUnit id="1266" loc="1217">θεῖ δ' εὐθὺς ἔξω συλλαβὼν θοινάτορας</TextUnit>
    <TextUnit id="1267" loc="1218">ὁ πυθόχρηστος Λοξίου νεανίας,</TextUnit>
    <TextUnit id="1268" loc="1219">κἀν κοιράνοισι Πυθικοῖς σταθεὶς λέγει:</TextUnit>
    <TextUnit id="1269" loc="1220">̓͂Ω Γαῖα σεμνή, τῆς ̓Ερεχθέως ὕπο,</TextUnit>
    <TextUnit id="1270" loc="1221">ξένης γυναικός, φαρμάκοισι θνῄσκομεν.</TextUnit>
    <TextUnit id="1271" loc="1222">Δελφῶν δ' ἄνακτες ὥρισαν πετρορριφῆ</TextUnit>
    <TextUnit id="1272" loc="1223">θανεῖν ἐμὴν δέσποιναν οὐ ψήφῳ μιᾷ,</TextUnit>
    <TextUnit id="1273" loc="1224">τὸν ἱερὸν ὡς κτείνουσαν ἔν τ' ἀνακτόροις</TextUnit>
    <TextUnit id="1274" loc="1225">φόνον τιθεῖσαν. πᾶσα δὲ ζητεῖ πόλις</TextUnit>
    <TextUnit id="1275" loc="1226">τὴν ἀθλίως σπεύσασαν ἀθλίαν ὁδόν:</TextUnit>
    <TextUnit id="1276" loc="1227">παίδων γὰρ ἐλθοῦς' εἰς ἔρον Φοίβου πάρα,</TextUnit>
    <TextUnit id="1277" loc="1228">τὸ σῶμα κοινῇ τοῖς τέκνοις ἀπώλεσεν.</TextUnit>
    <TextUnit id="1278" loc="1229">οὐκ ἔστ' οὐκ ἔστιν θανάτου</TextUnit>
    <TextUnit id="1279" loc="1230">παρατροπὰ μελέᾳ μοι:</TextUnit>
    <TextUnit id="1280" loc="1231">φανερὰ [γὰρ] φανερὰ τάδ' ἤδη,</TextUnit>
    <TextUnit id="1281" loc="1232">σπονδᾶς ἐκ Διονύσου,</TextUnit>
    <TextUnit id="1282" loc="1233">βοτρύων θοᾶς ἐχίδνας</TextUnit>
    <TextUnit id="1283" loc="1234">σταγόσι μειγνυμένας φόνῳ —</TextUnit>
    <TextUnit id="1284" loc="1235">φανερὰ θύματα νερτέρων,</TextUnit>
    <TextUnit id="1285" loc="1236">συμφοραὶ μὲν ἐμῷ βίῳ,</TextUnit>
    <TextUnit id="1286" loc="1237">λεύσιμοι δὲ καταφθοραὶ δεσποίνᾳ.</TextUnit>
    <TextUnit id="1287" loc="1238">τίνα φυγὰν πτερόεσσαν ἢ</TextUnit>
    <TextUnit id="1288" loc="1239">χθονὸς ὑπὸ σκοτίων μυχῶν πορευθῶ,</TextUnit>
    <TextUnit id="1289" loc="1240">θανάτου λεύσιμον ἄταν</TextUnit>
    <TextUnit id="1290" loc="1241">ἀποφεύγουσα, τεθρίππων</TextUnit>
    <TextUnit id="1291" loc="1242">ὠκιστᾶν χαλᾶν ἐπιβᾶς',</TextUnit>
    <TextUnit id="1292" loc="1243">ἢ πρύμνας ἐπὶ ναῶν;</TextUnit>
    <TextUnit id="1293" loc="1244">οὐκ ἔστι λαθεῖν, ὅτε μὴ χρῄζων</TextUnit>
    <TextUnit id="1294" loc="1245">θεὸς ἐκκλέπτει.</TextUnit>
    <TextUnit id="1295" loc="1246">τί ποτ', ὦ μελέα δέσποινα, μένει</TextUnit>
    <TextUnit id="1296" loc="1247">ψυχῇ σε παθεῖν; ἆρα θέλουσαι</TextUnit>
    <TextUnit id="1297" loc="1248">δρᾶσαί τι κακὸν τοὺς πέλας αὐταὶ</TextUnit>
    <TextUnit id="1298" loc="1249">πεισόμεθ', ὥσπερ τὸ δίκαιον;</TextUnit>
    <TextUnit id="1299" loc="1250">πρόσπολοι, διωκόμεσθα θανασίμους ἐπὶ σφαγάς,</TextUnit>
    <TextUnit id="1300" loc="1251">Πυθίᾳ ψήφῳ κρατηθεῖς', ἔκδοτος δὲ γίγνομαι.</TextUnit>
    <TextUnit id="1301" loc="1252">ἴσμεν, ὦ τάλαινα, τὰς σὰς συμφοράς, ἵν' εἶ τύχης.</TextUnit>
    <TextUnit id="1302" loc="1253">ποῖ φύγω δῆτ'; ἐκ γὰρ οἴκων προύλαβον μόγις πόδα</TextUnit>
    <TextUnit id="1303" loc="1254">μὴ θανεῖν, κλοπῇ δ' ἀφῖγμαι διαφυγοῦσα πολεμίους.</TextUnit>
    <TextUnit id="1304" loc="1255">ποῖ δ' ἂν ἄλλος' ἢ 'πὶ βωμόν;</TextUnit>
    <TextUnit id="1305" loc="1256">καὶ τί μοι πλέον τόδε;</TextUnit>
    <TextUnit id="1306" loc="1257">ἱκέτιν οὐ θέμις φονεύειν.</TextUnit>
    <TextUnit id="1307" loc="1258">τῷ νόμῳ δέ γ' ὄλλυμαι.</TextUnit>
    <TextUnit id="1308" loc="1259">χειρία γ' ἁλοῦσα.</TextUnit>
    <TextUnit id="1309" loc="1260">καὶ μὴν οἵδ' ἀγωνισταὶ πικροὶ</TextUnit>
    <TextUnit id="1310" loc="1261">δεῦρ' ἐπείγονται ξιφήρεις.</TextUnit>
    <TextUnit id="1311" loc="1262">ἵζε νυν πυρᾶς ἔπι.</TextUnit>
    <TextUnit id="1312" loc="1263">κἂν θάνῃς γὰρ ἐνθάδ' οὖσα, τοῖς ἀποκτείνασί σε</TextUnit>
    <TextUnit id="1313" loc="1260">προστρόπαιον αἷμα θήσεις: οἰστέον δὲ τὴν τύχην.</TextUnit>
    <TextUnit id="1314" loc="1261">ὦ ταυρόμορφον ὄμμα Κηφισοῦ πατρός,</TextUnit>
    <TextUnit id="1315" loc="1262">οἵαν ἔχιδναν τήνδ' ἔφυσας ἢ πυρὸς</TextUnit>
    <TextUnit id="1316" loc="1263">δράκοντ' ἀναβλέποντα φοινίαν φλόγα,</TextUnit>
    <TextUnit id="1317" loc="1264">ᾗ τόλμα πᾶς' ἔνεστιν, οὐδ' ἥσσων ἔφυ</TextUnit>
    <TextUnit id="1318" loc="1265">Γοργοῦς σταλαγμῶν, οἷς ἔμελλέ με κτενεῖν.</TextUnit>
    <TextUnit id="1319" loc="1266">λάζυσθ', ἵν' αὐτῆς τοὺς ἀκηράτους πλόκους</TextUnit>
    <TextUnit id="1320" loc="1267">κόμης καταξήνωσι Παρνασοῦ πλάκες,</TextUnit>
    <TextUnit id="1321" loc="1268">ὅθεν πετραῖον ἅλμα δισκηθήσεται.</TextUnit>
    <TextUnit id="1322" loc="1269">ἐσθλοῦ δ' ἔκυρσα δαίμονος, πρὶν ἐς πόλιν</TextUnit>
    <TextUnit id="1323" loc="1270">μολεῖν ̓Αθηνῶν χὑπὸ μητρυιὰν πεσεῖν.</TextUnit>
    <TextUnit id="1324" loc="1271">ἐν συμμάχοις γὰρ ἀνεμετρησάμην φρένας</TextUnit>
    <TextUnit id="1325" loc="1272">τὰς σάς, ὅσον μοι πῆμα δυσμενής τ' ἔφυς:</TextUnit>
    <TextUnit id="1326" loc="1273">ἔσω γὰρ ἄν με περιβαλοῦσα δωμάτων</TextUnit>
    <TextUnit id="1327" loc="1274">ἄρδην ἂν ἐξέπεμψας εἰς ̔́Αιδου δόμους.</TextUnit>
    <TextUnit id="1328" loc="1275">ἀλλ' οὔτε βωμὸς οὔτ' ̓Απόλλωνος δόμος</TextUnit>
    <TextUnit id="1329" loc="1276">σώσει ς': ὁ δ' οἶκτος ὁ σὸς ἐμοὶ κρείσσων πάρα</TextUnit>
    <TextUnit id="1330" loc="1277">καὶ μητρὶ τἠμῇ: καὶ γὰρ εἰ τὸ σῶμά μοι</TextUnit>
    <TextUnit id="1331" loc="1278">ἄπεστιν αὐτῆς, τοὔνομ' οὐκ ἄπεστί πω.</TextUnit>
    <TextUnit id="1332" loc="1279">ἴδεσθε τὴν πανοῦργον, ἐκ τέχνης τέχνην</TextUnit>
    <TextUnit id="1333" loc="1280">οἵαν ἔπλεξε: βωμὸν ἔπτηξεν θεοῦ,</TextUnit>
    <TextUnit id="1334" loc="1281">ὡς οὐ δίκην δώσουσα τῶν εἰργασμένων.</TextUnit>
    <TextUnit id="1335" loc="1282">ἀπεννέπω σε μὴ κατακτείνειν ἐμὲ</TextUnit>
    <TextUnit id="1336" loc="1283">ὑπέρ τ' ἐμαυτῆς τοῦ θεοῦ θ' ἵν' ἕσταμεν.</TextUnit>
    <TextUnit id="1337" loc="1284">τί δ' ἐστὶ Φοίβῳ σοί τε κοινὸν ἐν μέσῳ;</TextUnit>
    <TextUnit id="1338" loc="1285">ἱερὸν τὸ σῶμα τῷ θεῷ δίδωμ' ἔχειν.</TextUnit>
    <TextUnit id="1339" loc="1286">κἄπειτ' ἔκαινες φαρμάκοις τὸν τοῦ θεοῦ;</TextUnit>
    <TextUnit id="1340" loc="1287">ἀλλ' οὐκέτ' ἦσθα Λοξίου, πατρὸς δὲ σοῦ.</TextUnit>
    <TextUnit id="1341" loc="1288">ἀλλ' ἐγενόμεσθα πατρός: οὐσίαν λέγω.</TextUnit>
    <TextUnit id="1342" loc="1289">οὐκοῦν τότ' ἦσθα: νῦν δ' ἐγώ, σὺ δ' οὐκέτι.</TextUnit>
    <TextUnit id="1343" loc="1290">οὐκ εὐσεβεῖς γε: τἀμὰ δ' εὐσεβῆ τότ' ἦν.</TextUnit>
    <TextUnit id="1344" loc="1291">ἔκτεινά ς' ὄντα πολέμιον δόμοις ἐμοῖς.</TextUnit>
    <TextUnit id="1345" loc="1292">οὔτοι σὺν ὅπλοις ἦλθον ἐς τὴν σὴν χθόνα.</TextUnit>
    <TextUnit id="1346" loc="1293">μάλιστα: κἀπίμπρης γ' ̓Ερεχθέως δόμους.</TextUnit>
    <TextUnit id="1347" loc="1294">ποίοισι πανοῖς ἢ πυρὸς ποίᾳ φλογί;</TextUnit>
    <TextUnit id="1348" loc="1295">ἔμελλες οἰκεῖν τἄμ', ἐμοῦ βίᾳ λαβών.</TextUnit>
    <TextUnit id="1349" loc="1296">πατρός γε γῆν διδόντος ἣν ἐκτήσατο.</TextUnit>
    <TextUnit id="1350" loc="1297">τοῖς Αἰόλου δὲ πῶς μετῆν τῶν Παλλάδος;</TextUnit>
    <TextUnit id="1351" loc="1298">ὅπλοισιν αὐτήν, οὐ λόγοις ἐρρύσατο.</TextUnit>
    <TextUnit id="1352" loc="1299">ἐπίκουρος οἰκήτωρ γ' ἂν οὐκ εἴη χθονός.</TextUnit>
    <TextUnit id="1353" loc="1300">κἄπειτα τοῦ μέλλειν μ' ἀπέκτεινες φόβῳ;</TextUnit>
    <TextUnit id="1354" loc="1301">ὡς μὴ θάνοιμί γ', εἰ σὺ μὴ μέλλων τύχοις.</TextUnit>
    <TextUnit id="1355" loc="1302">φθονεῖς ἄπαις οὖς', εἰ πατὴρ ἐξηῦρέ με.</TextUnit>
    <TextUnit id="1356" loc="1303">σὺ τῶν ἀτέκνων δῆτ' ἀναρπάσεις δόμους;</TextUnit>
    <TextUnit id="1357" loc="1304">ἡμῖν δέ γ' ἀλλὰ πατρικῆς οὐκ ἦν μέρος;</TextUnit>
    <TextUnit id="1358" loc="1305">ὅς' ἀσπὶς ἔγχος θ': ἥδε σοι παμπησία.</TextUnit>
    <TextUnit id="1359" loc="1306">ἔκλειπε βωμὸν καὶ θεηλάτους ἕδρας.</TextUnit>
    <TextUnit id="1360" loc="1307">τὴν σὴν ὅπου σοι μητέρ' ἐστὶ νουθέτει.</TextUnit>
    <TextUnit id="1361" loc="1308">σὺ δ' οὐχ ὑφέξεις ζημίαν, κτείνους' ἐμέ;</TextUnit>
    <TextUnit id="1362" loc="1309">ἤν γ' ἐντὸς ἀδύτων τῶνδέ με σφάξαι θέλῃς.</TextUnit>
    <TextUnit id="1363" loc="1310">τίς ἡδονή σοι θεοῦ θανεῖν ἐν στέμμασι;</TextUnit>
    <TextUnit id="1364" loc="1311">λυπήσομέν τιν', ὧν λελυπήμεσθ' ὕπο.</TextUnit>
    <TextUnit id="1365" loc="1312">φεῦ.</TextUnit>
    <TextUnit id="1366" loc="1313">δεινόν γε, θνητοῖς τοὺς νόμους ὡς οὐ καλῶς</TextUnit>
    <TextUnit id="1367" loc="1314">ἔθηκεν ὁ θεὸς οὐδ' ἀπὸ γνώμης σοφῆς:</TextUnit>
    <TextUnit id="1368" loc="1315">τοὺς μὲν γὰρ ἀδίκους βωμὸν οὐχ ἵζειν ἐχρῆν,</TextUnit>
    <TextUnit id="1369" loc="1315">ἀλλ' ἐξελαύνειν: οὐδὲ γὰρ ψαύειν καλὸν</TextUnit>
    <TextUnit id="1370" loc="1316">θεῶν πονηρὰν χεῖρα: τοῖσι δ' ἐνδίκοις —</TextUnit>
    <TextUnit id="1371" loc="1317">ἱερὰ καθίζειν, ὅστις ἠδικεῖτ', ἐχρῆν:</TextUnit>
    <TextUnit id="1372" loc="1318">καὶ μὴ 'πὶ ταὐτὸ τοῦτ' ἰόντ' ἔχειν ἴσον</TextUnit>
    <TextUnit id="1373" loc="1319">τόν τ' ἐσθλὸν ὄντα τόν τε μὴ θεῶν πάρα.</TextUnit>
    <TextUnit id="1374" loc="1320">ἐπίσχες, ὦ παῖ: τρίποδα γὰρ χρηστήριον</TextUnit>
    <TextUnit id="1375" loc="1321">λιποῦσα θριγκοῦ τοῦδ' ὑπερβάλλω πόδα</TextUnit>
    <TextUnit id="1376" loc="1322">Φοίβου προφῆτις, τρίποδος ἀρχαῖον νόμον</TextUnit>
    <TextUnit id="1377" loc="1323">σῴζουσα, πασῶν Δελφίδων ἐξαίρετος.</TextUnit>
    <TextUnit id="1378" loc="1324">χαῖρ', ὦ φίλη μοι μῆτερ, οὐ τεκοῦσά περ.</TextUnit>
    <TextUnit id="1379" loc="1325">ἀλλ' οὖν λεγώμεθ': ἡ φάτις δ' οὔ μοι πικρά.</TextUnit>
    <TextUnit id="1380" loc="1326">ἤκουσας ὥς μ' ἔκτεινεν ἥδε μηχαναῖς;</TextUnit>
    <TextUnit id="1381" loc="1327">ἤκουσα: καὶ σὺ δ' ὠμὸς ὢν ἁμαρτάνεις.</TextUnit>
    <TextUnit id="1382" loc="1328">οὐ χρή με τοὺς κτείνοντας ἀνταπολλύναι;</TextUnit>
    <TextUnit id="1383" loc="1329">προγονοῖς δάμαρτες δυσμενεῖς ἀεί ποτε.</TextUnit>
    <TextUnit id="1384" loc="1330">ἡμεῖς δὲ μητρυιαῖς γε πάσχοντες κακῶς.</TextUnit>
    <TextUnit id="1385" loc="1331">μὴ ταῦτα: λείπων ἱερὰ καὶ στείχων πάτραν —</TextUnit>
    <TextUnit id="1386" loc="1332">τί δή με δρᾶσαι νουθετούμενον χρεών;</TextUnit>
    <TextUnit id="1387" loc="1333">καθαρὸς ̓Αθήνας ἔλθ' ὑπ' οἰωνῶν καλῶν.</TextUnit>
    <TextUnit id="1388" loc="1334">καθαρὸς ἅπας τοι πολεμίους ὃς ἂν κτάνῃ.</TextUnit>
    <TextUnit id="1389" loc="1335">μὴ σύ γε: παρ' ἡμῶν δ' ἔκλαβ' οὓς ἔχω λόγους.</TextUnit>
    <TextUnit id="1390" loc="1336">λέγοις ἄν: εὔνους δ' οὖς' ἐρεῖς ὅς' ἂν λέγῃς.</TextUnit>
    <TextUnit id="1391" loc="1337">ὁρᾷς τόδ' ἄγγος χερὸς ὑπ' ἀγκάλαις ἐμαῖς;</TextUnit>
    <TextUnit id="1392" loc="1338">ὁρῶ παλαιὰν ἀντίπηγ' ἐν στέμμασιν.</TextUnit>
    <TextUnit id="1393" loc="1339">ἐν τῇδέ ς' ἔλαβον νεόγονον βρέφος ποτέ.</TextUnit>
    <TextUnit id="1394" loc="1340">τί φῄς; ὁ μῦθος εἰσενήνεκται νέος.</TextUnit>
    <TextUnit id="1395" loc="1341">σιγῇ γὰρ εἶχον αὐτά: νῦν δὲ δείκνυμεν.</TextUnit>
    <TextUnit id="1396" loc="1342">πῶς οὖν ἔκρυπτες τόδε λαβοῦς' ἡμᾶς πάλαι;</TextUnit>
    <TextUnit id="1397" loc="1343">ὁ θεός ς' ἐβούλετ' ἐν δόμοις ἔχειν λάτριν.</TextUnit>
    <TextUnit id="1398" loc="1344">νῦν δ' οὐχὶ χρῄζει; τῷ τόδε γνῶναί με χρή;</TextUnit>
    <TextUnit id="1399" loc="1345">πατέρα κατειπὼν τῆσδέ ς' ἐκπέμπει χθονός.</TextUnit>
    <TextUnit id="1400" loc="1346">σὺ δ' ἐκ κελευσμῶν ἢ πόθεν σῴζεις τάδε;</TextUnit>
    <TextUnit id="1401" loc="1347">ἐνθύμιόν μοι τότε τίθησι Λοξίας —</TextUnit>
    <TextUnit id="1402" loc="1348">τί χρῆμα δρᾶσαι; λέγε, πέραινε σοὺς λόγους.</TextUnit>
    <TextUnit id="1403" loc="1349">σῶσαι τόδ' εὕρημ' ἐς τὸν ὄντα νῦν χρόνον.</TextUnit>
    <TextUnit id="1404" loc="1350">ἔχει δέ μοι τί κέρδος — ἢ τίνα βλάβην;</TextUnit>
    <TextUnit id="1405" loc="1351">ἐνθάδε κέκρυπται σπάργαν' οἷς ἐνῆσθα σύ.</TextUnit>
    <TextUnit id="1406" loc="1352">μητρὸς τάδ' ἡμῖν ἐκφέρεις ζητήματα;</TextUnit>
    <TextUnit id="1407" loc="1353">ἐπεί γ' ὁ δαίμων βούλεται: πάροιθε δ' οὔ.</TextUnit>
    <TextUnit id="1408" loc="1354">ὦ μακαρίων μοι φασμάτων ἥδ' ἡμέρα.</TextUnit>
    <TextUnit id="1409" loc="1355">λαβών νυν αὐτὰ τὴν τεκοῦσαν ἐκπόνει.</TextUnit>
    <TextUnit id="1410" loc="1356">πᾶσάν γ' ἐπελθὼν ̓Ασιάδ' Εὐρώπης θ' ὅρους.</TextUnit>
    <TextUnit id="1411" loc="1357">γνώσῃ τάδ' αὐτός. τοῦ θεοῦ δ' ἕκατί σε</TextUnit>
    <TextUnit id="1412" loc="1358">ἔθρεψά τ', ὦ παῖ, καὶ τάδ' ἀποδίδωμί σοι,</TextUnit>
    <TextUnit id="1413" loc="1359">ἃ κεῖνος ἀκέλευστόν μ' ἐβουλήθη λαβεῖν</TextUnit>
    <TextUnit id="1414" loc="1360">σῶσαί θ': ὅτου δ' ἐβούλεθ' οὕνεκ', οὐκ ἔχω [λέγειν].</TextUnit>
    <TextUnit id="1415" loc="1361">ᾔδει δὲ θνητῶν οὔτις ἀνθρώπων τάδε</TextUnit>
    <TextUnit id="1416" loc="1362">ἔχοντας ἡμᾶς, οὐδ' ἵν' ἦν κεκρυμμένα.</TextUnit>
    <TextUnit id="1417" loc="1363">καὶ χαῖρ': ἴσον γάρ ς' ὡς τεκοῦς' ἀσπάζομαι.</TextUnit>
    <TextUnit id="1418" loc="1364">ἄρξαι δ' ὅθεν σὴν μητέρα ζητεῖν σε χρή:</TextUnit>
    <TextUnit id="1419" loc="1365">πρῶτον μὲν εἴ τις Δελφίδων τεκοῦσά σε</TextUnit>
    <TextUnit id="1420" loc="1366">ἐς τούσδε ναοὺς ἐξέθηκε παρθένος,</TextUnit>
    <TextUnit id="1421" loc="1367">ἔπειτα δ' εἴ τις ̔Ελλάς. — ἐξ ἡμῶν δ' ἔχεις</TextUnit>
    <TextUnit id="1422" loc="1368">ἅπαντα Φοίβου θ', ὃς μετέσχε τῆς τύχης.</TextUnit>
    <TextUnit id="1423" loc="1369">φεῦ φεῦ: κατ' ὄσσων ὡς ὑγρὸν βάλλω δάκρυ,</TextUnit>
    <TextUnit id="1424" loc="1370">ἐκεῖσε τὸν νοῦν δούς, ὅθ' ἡ τεκοῦσά με</TextUnit>
    <TextUnit id="1425" loc="1371">κρυφαῖα νυμφευθεῖς' ἀπημπόλα λάθρα</TextUnit>
    <TextUnit id="1426" loc="1372">καὶ μαστὸν οὐκ ὑπέσχεν: ἀλλ' ἀνώνυμος</TextUnit>
    <TextUnit id="1427" loc="1373">ἐν θεοῦ μελάθροις εἶχον οἰκέτην βίον.</TextUnit>
    <TextUnit id="1428" loc="1374">τὰ τοῦ θεοῦ μὲν χρηστά, τοῦ δὲ δαίμονος</TextUnit>
    <TextUnit id="1429" loc="1375">βαρέα: χρόνον γὰρ ὅν με χρῆν ἐν ἀγκάλαις</TextUnit>
    <TextUnit id="1430" loc="1376">μητρὸς τρυφῆσαι καί τι τερφθῆναι βίου,</TextUnit>
    <TextUnit id="1431" loc="1377">ἀπεστερήθην φιλτάτης μητρὸς τροφῆς.</TextUnit>
    <TextUnit id="1432" loc="1378">τλήμων δὲ χἡ τεκοῦσά μ': ὡς ταὐτὸν πάθος</TextUnit>
    <TextUnit id="1433" loc="1379">πέπονθε, παιδὸς ἀπολέσασα χαρμονάς.</TextUnit>
    <TextUnit id="1434" loc="1380">καὶ νῦν λαβὼν τήνδ' ἀντίπηγ' οἴσω θεῷ</TextUnit>
    <TextUnit id="1435" loc="1381">ἀνάθημ', ἵν' εὕρω μηδὲν ὧν οὐ βούλομαι.</TextUnit>
    <TextUnit id="1436" loc="1382">εἰ γάρ με δούλη τυγχάνει τεκοῦσά τις,</TextUnit>
    <TextUnit id="1437" loc="1383">εὑρεῖν κάκιον μητέρ' ἢ σιγῶντ' ἐᾶν.</TextUnit>
    <TextUnit id="1438" loc="1384">ὦ Φοῖβε, ναοῖς ἀνατίθημι τήνδε σοῖς —</TextUnit>
    <TextUnit id="1439" loc="1385">καίτοι τί πάσχω; τοῦ θεοῦ προθυμίᾳ</TextUnit>
    <TextUnit id="1440" loc="1386">πολεμῶ, τὰ μητρὸς σύμβολ' ὃς σέσωκέ μοι.</TextUnit>
    <TextUnit id="1441" loc="1387">ἀνοικτέον τάδ' ἐστὶ καὶ τολμητέον:</TextUnit>
    <TextUnit id="1442" loc="1388">τὰ γὰρ πεπρωμέν' οὐχ ὑπερβαίην ποτ' ἄν.</TextUnit>
    <TextUnit id="1443" loc="1389">ὦ στέμμαθ' ἱερά, τί ποτέ μοι κεκεύθατε,</TextUnit>
    <TextUnit id="1444" loc="1390">καὶ σύνδεθ', οἷσι τἄμ' ἐφρουρήθη φίλα;</TextUnit>
    <TextUnit id="1445" loc="1391">ἰδοὺ περίπτυγμ' ἀντίπηγος εὐκύκλου</TextUnit>
    <TextUnit id="1446" loc="1392">ὡς οὐ γεγήρακ' ἔκ τινος θεηλάτου,</TextUnit>
    <TextUnit id="1447" loc="1393">εὐρώς τ' ἄπεστι πλεγμάτων: ὁ δ' ἐν μέσῳ</TextUnit>
    <TextUnit id="1448" loc="1394">χρόνος πολὺς δὴ τοῖσδε θησαυρίσμασιν.</TextUnit>
    <TextUnit id="1449" loc="1395">τί δῆτα φάσμα τῶν ἀνελπίστων ὁρῶ;</TextUnit>
    <TextUnit id="1450" loc="1396">σίγα σύ: πολλὰ καὶ πάροιθεν οἶσθά μοι —</TextUnit>
    <TextUnit id="1451" loc="1397">οὐκ ἐν σιωπῇ τἀμά: μή με νουθέτει.</TextUnit>
    <TextUnit id="1452" loc="1398">ὁρῶ γὰρ ἄγγος οὗ 'ξέθηκ' ἐγώ ποτε —</TextUnit>
    <TextUnit id="1453" loc="1399">σέ γ', ὦ τέκνον μοι, βρέφος ἔτ' ὄντα νήπιον,</TextUnit>
    <TextUnit id="1454" loc="1400">Κέκροπος ἐς ἄντρα καὶ Μακρὰς πετρηρεφεῖς.</TextUnit>
    <TextUnit id="1455" loc="1401">λείψω δὲ βωμὸν τόνδε, κεἰ θανεῖν με χρή.</TextUnit>
    <TextUnit id="1456" loc="1402">λάζυσθε τήνδε: θεομανὴς γὰρ ἥλατο</TextUnit>
    <TextUnit id="1457" loc="1403">βωμοῦ λιποῦσα ξόανα: δεῖτε δ' ὠλένας.</TextUnit>
    <TextUnit id="1458" loc="1404">σφάζοντες οὐ λήγοιτ' ἄν: ὡς ἀνθέξομαι</TextUnit>
    <TextUnit id="1459" loc="1405">καὶ τῆσδε καὶ σοῦ τῶν τε σῶν κεκρυμμένων.</TextUnit>
    <TextUnit id="1460" loc="1406">τάδ' οὐχὶ δεινά; ῥυσιάζομαι λόγῳ.</TextUnit>
    <TextUnit id="1461" loc="1407">οὔκ, ἀλλὰ σοῖς φίλοισιν εὑρίσκῃ φίλος.</TextUnit>
    <TextUnit id="1462" loc="1408">ἐγὼ φίλος σός; κᾆτά μ' ἔκτεινες λάθρα;</TextUnit>
    <TextUnit id="1463" loc="1409">παῖς γ', εἰ τόδ' ἐστὶ τοῖς τεκοῦσι φίλτατον.</TextUnit>
    <TextUnit id="1464" loc="1410">παῦσαι πλέκουσα. — λήψομαί ς' ἐγὼ καλῶς.</TextUnit>
    <TextUnit id="1465" loc="1411">ἐς τοῦθ' ἱκοίμην, τοῦδε τοξεύω, τέκνον.</TextUnit>
    <TextUnit id="1466" loc="1412">κενὸν τόδ' ἄγγος ἢ στέγει πλήρωμά τι;</TextUnit>
    <TextUnit id="1467" loc="1413">σά γ' ἔνδυθ', οἷσί ς' ἐξέθηκ' ἐγώ ποτε.</TextUnit>
    <TextUnit id="1468" loc="1414">καὶ τοὔνομ' αὐτῶν ἐξερεῖς πρὶν εἰσιδεῖν;</TextUnit>
    <TextUnit id="1469" loc="1415">κἂν μὴ φράσω γε, κατθανεῖν ὑφίσταμαι.</TextUnit>
    <TextUnit id="1470" loc="1416">λέγ': ὡς ἔχει τι δεινὸν ἥ γε τόλμα σου.</TextUnit>
    <TextUnit id="1471" loc="1417">σκέψασθ': ὃ παῖς ποτ' οὖς' ὕφασμ' ὕφην' ἐγὼ —</TextUnit>
    <TextUnit id="1472" loc="1418">ποῖόν τι; πολλὰ παρθένων ὑφάσματα.</TextUnit>
    <TextUnit id="1473" loc="1419">οὐ τέλεον, οἷον δ' ἐκδίδαγμα κερκίδος.</TextUnit>
    <TextUnit id="1474" loc="1420">μορφὴν ἔχον τίν'; ὥς με μὴ ταύτῃ λάβῃς.</TextUnit>
    <TextUnit id="1475" loc="1421">Γοργὼ μὲν ἐν μέσοισιν ἠτρίοις πέπλων.</TextUnit>
    <TextUnit id="1476" loc="1422">ὦ Ζεῦ, τίς ἡμᾶς ἐκκυνηγετεῖ πότμος;</TextUnit>
    <TextUnit id="1477" loc="1423">κεκρασπέδωται δ' ὄφεσιν αἰγίδος τρόπον.</TextUnit>
    <TextUnit id="1478" loc="1424">ἰδού:</TextUnit>
    <TextUnit id="1479" loc="1425">τόδ' ἔσθ' ὕφασμα, θέσφαθ' ὡς εὑρίσκομεν.</TextUnit>
    <TextUnit id="1480" loc="1425">ὦ χρόνιον ἱστῶν παρθένευμα τῶν ἐμῶν.</TextUnit>
    <TextUnit id="1481" loc="1426">ἔστιν τι πρὸς τῷδ', ἢ μόνῳ τῷδ' εὐτυχεῖς;</TextUnit>
    <TextUnit id="1482" loc="1427">δράκοντες: ἀρχαῖόν τι παγχρύσῳ γένει</TextUnit>
    <TextUnit id="1483" loc="1428">δώρημ' ̓Αθάνας, ἣ τέκν' ἐντρέφειν λέγει —</TextUnit>
    <TextUnit id="1484" loc="1429">̓Εριχθονίου γε τοῦ πάλαι μιμήματα.</TextUnit>
    <TextUnit id="1485" loc="1430">τί δρᾶν, τί χρῆσθαι, φράζε μοι, χρυσώματι;</TextUnit>
    <TextUnit id="1486" loc="1431">δέραια παιδὶ νεογόνῳ φέρειν, τέκνον.</TextUnit>
    <TextUnit id="1487" loc="1432">ἔνεισιν οἵδε: τὸ δὲ τρίτον ποθῶ μαθεῖν.</TextUnit>
    <TextUnit id="1488" loc="1433">στέφανον ἐλαίας ἀμφέθηκά σοι τότε,</TextUnit>
    <TextUnit id="1489" loc="1434">ἣν πρῶτ' ̓Αθάνα σκόπελον εἰσηνέγκατο,</TextUnit>
    <TextUnit id="1490" loc="1435">ὅς, εἴπερ ἔστιν, οὔποτ' ἐκλείπει χλόην,</TextUnit>
    <TextUnit id="1491" loc="1436">θάλλει δ', ἐλαίας ἐξ ἀκηράτου γεγώς.</TextUnit>
    <TextUnit id="1492" loc="1437">ὦ φιλτάτη μοι μῆτερ, ἄσμενός ς' ἰδὼν</TextUnit>
    <TextUnit id="1493" loc="1438">πρὸς ἀσμένας πέπτωκα σὰς παρηίδας.</TextUnit>
    <TextUnit id="1494" loc="1439">ὦ τέκνον, ὦ φῶς μητρὶ κρεῖσσον ἡλίου —</TextUnit>
    <TextUnit id="1495" loc="1440">συγγνώσεται γὰρ ὁ θεός — ἐν χεροῖν ς' ἔχω,</TextUnit>
    <TextUnit id="1496" loc="1441">ἄελπτον εὕρημ', ὃν κατὰ γᾶς ἐνέρων</TextUnit>
    <TextUnit id="1497" loc="1442">χθόνιον μετὰ Περσεφόνας τ' ἐδόκουν ναίειν.</TextUnit>
    <TextUnit id="1498" loc="1443">ἀλλ', ὦ φίλη μοι μῆτερ, ἐν χεροῖν σέθεν</TextUnit>
    <TextUnit id="1499" loc="1444">ὁ κατθανών τε κοὐ θανὼν φαντάζομαι.</TextUnit>
    <TextUnit id="1500" loc="1445">ἰὼ ἰώ, λαμπρᾶς αἰθέρος ἀμπτυχαί,</TextUnit>
    <TextUnit id="1501" loc="1446">τίν' αὐδὰν ἀύσω,</TextUnit>
    <TextUnit id="1502" loc="1447">βοάσω; πόθεν μοι</TextUnit>
    <TextUnit id="1503" loc="1448">συνέκυρς' ἀδόκητος ἡδονά; πόθεν</TextUnit>
    <TextUnit id="1504" loc="1449">ἐλάβομεν χαράν;</TextUnit>
    <TextUnit id="1505" loc="1450">ἐμοὶ γενέσθαι πάντα μᾶλλον ἄν ποτε,</TextUnit>
    <TextUnit id="1506" loc="1451">μῆτερ, παρέστη τῶνδ', ὅπως σός εἰμ' ἐγώ.</TextUnit>
    <TextUnit id="1507" loc="1452">ἔτι φόβῳ τρέμω.</TextUnit>
    <TextUnit id="1508" loc="1453">μῶν οὐκ ἔχειν μ' ἔχουσα;</TextUnit>
    <TextUnit id="1509" loc="1454">τὰς γὰρ ἐλπίδας</TextUnit>
    <TextUnit id="1510" loc="1455">ἀπέβαλον πρόσω.</TextUnit>
    <TextUnit id="1511" loc="1456">ἰὼ γύναι, πόθεν πόθεν ἔλαβες ἐμὸν</TextUnit>
    <TextUnit id="1512" loc="1457">βρέφος ἐς ἀγκάλας;</TextUnit>
    <TextUnit id="1513" loc="1455">τίν' ἀνὰ χεῖρα δόμον ἔβα Λοξίου;</TextUnit>
    <TextUnit id="1514" loc="1456">θεῖον τόδ': ἀλλὰ τἀπίλοιπα τῆς τύχης</TextUnit>
    <TextUnit id="1515" loc="1457">εὐδαιμονοῖμεν, ὡς τὰ πρόσθε δυστυχῆ.</TextUnit>
    <TextUnit id="1516" loc="1458">τέκνον, οὐκ ἀδάκρυτος ἐκλοχεύῃ,</TextUnit>
    <TextUnit id="1517" loc="1459">γόοις δὲ ματρὸς ἐκ χερῶν ὁρίζῃ:</TextUnit>
    <TextUnit id="1518" loc="1460">νῦν δὲ γενειάσιν παρὰ σέθεν πνέω</TextUnit>
    <TextUnit id="1519" loc="1461">μακαριωτάτας τυχοῦς' ἡδονᾶς.</TextUnit>
    <TextUnit id="1520" loc="1462">τοὐμὸν λέγουσα καὶ τὸ σὸν κοινῶς λέγεις.</TextUnit>
    <TextUnit id="1521" loc="1463">ἄπαιδες οὐκέτ' ἐσμὲν οὐδ' ἄτεκνοι:</TextUnit>
    <TextUnit id="1522" loc="1464">δῶμ' ἑστιοῦται, γᾶ δ' ἔχει τυράννους:</TextUnit>
    <TextUnit id="1523" loc="1465">ἀνηβᾷ δ' ̓Ερεχθεύς,</TextUnit>
    <TextUnit id="1524" loc="1466">ὅ τε γηγενέτας δόμος οὐκέτι νύκτα δέρκεται,</TextUnit>
    <TextUnit id="1525" loc="1467">ἀελίου δ' ἀναβλέπει λαμπάσιν.</TextUnit>
    <TextUnit id="1526" loc="1468">μῆτερ, παρών μοι καὶ πατὴρ μετασχέτω</TextUnit>
    <TextUnit id="1527" loc="1469">τῆς ἡδονῆς τῆσδ' ἧς ἔδωχ' ὑμῖν ἐγώ.</TextUnit>
    <TextUnit id="1528" loc="1470">ὦ τέκνον,</TextUnit>
    <TextUnit id="1529" loc="1471">τί φῄς; οἷον οἷον ἀνελέγχομαι.</TextUnit>
    <TextUnit id="1530" loc="1472">πῶς εἶπας;</TextUnit>
    <TextUnit id="1531" loc="1473">ἄλλοθεν γέγονας, ἄλλοθεν.</TextUnit>
    <TextUnit id="1532" loc="1474">ὤμοι: νόθον με παρθένευμ' ἔτικτε σόν;</TextUnit>
    <TextUnit id="1533" loc="1475">οὐχ ὑπὸ λαμπάδων οὐδὲ χορευμάτων</TextUnit>
    <TextUnit id="1534" loc="1475">ὑμέναιος ἐμός,</TextUnit>
    <TextUnit id="1535" loc="1476">τέκνον, ἔτικτε σὸν κάρα.</TextUnit>
    <TextUnit id="1536" loc="1477">αἰαῖ: πέφυκα δυσγενής. μῆτερ, πόθεν;</TextUnit>
    <TextUnit id="1537" loc="1478">ἴστω Γοργοφόνα —</TextUnit>
    <TextUnit id="1538" loc="1479">τί τοῦτ' ἔλεξας;</TextUnit>
    <TextUnit id="1539" loc="1480">ἃ σκοπέλοις ἐπ' ἐμοῖς</TextUnit>
    <TextUnit id="1540" loc="1480">τὸν ἐλαιοφυῆ πάγον</TextUnit>
    <TextUnit id="1541" loc="1481">θάσσει —</TextUnit>
    <TextUnit id="1542" loc="1482">λέγεις μοι δόλια κοὐ σαφῆ τάδε.</TextUnit>
    <TextUnit id="1543" loc="1483">παρ' ἀηδόνιον πέτραν</TextUnit>
    <TextUnit id="1544" loc="1484">Φοίβῳ —</TextUnit>
    <TextUnit id="1545" loc="1485">τί Φοῖβον αὐδᾷς;</TextUnit>
    <TextUnit id="1546" loc="1486">κρυπτόμενον λέχος ηὐνάσθην . . .</TextUnit>
    <TextUnit id="1547" loc="1485">λέγ': ὡς ἐρεῖς τι κεδνὸν εὐτυχές τέ μοι.</TextUnit>
    <TextUnit id="1548" loc="1486">δεκάτῳ δέ σε μηνὸς ἐν</TextUnit>
    <TextUnit id="1549" loc="1487">κύκλῳ κρύφιον ὠδῖν' ἔτεκον Φοίβῳ.</TextUnit>
    <TextUnit id="1550" loc="1488">ὦ φίλτατ' εἰποῦς', εἰ λέγεις ἐτήτυμα.</TextUnit>
    <TextUnit id="1551" loc="1489">παρθένια δ' ἐμᾶς &amp;λτ;λάθρα&amp;γτ; ματέρος</TextUnit>
    <TextUnit id="1552" loc="1490">σπάργαν' ἀμφίβολά σοι τάδ' ἐνῆψα, κερ-</TextUnit>
    <TextUnit id="1553" loc="1491">κίδος ἐμᾶς πλάνους.</TextUnit>
    <TextUnit id="1554" loc="1492">γάλακτι δ' οὐκ ἐπέσχον, οὐδὲ μαστῷ</TextUnit>
    <TextUnit id="1555" loc="1493">τροφεῖα ματρὸς οὐδὲ λουτρὰ χειροῖν,</TextUnit>
    <TextUnit id="1556" loc="1494">ἀνὰ δ' ἄντρον ἔρημον οἰωνῶν</TextUnit>
    <TextUnit id="1557" loc="1495">γαμφηλαῖς φόνευμα θοίναμά τ' εἰς</TextUnit>
    <TextUnit id="1558" loc="1496">̔́Αιδαν ἐκβάλλῃ.</TextUnit>
    <TextUnit id="1559" loc="1497">ὦ δεινὰ τλᾶσα μῆτερ.</TextUnit>
    <TextUnit id="1560" loc="1498">ἐν φόβῳ, τέκνον,</TextUnit>
    <TextUnit id="1561" loc="1499">καταδεθεῖσα σὰν</TextUnit>
    <TextUnit id="1562" loc="1500">ἀπέβαλον ψυχάν:</TextUnit>
    <TextUnit id="1563" loc="1500">ἔκτεινά ς' ἄκους'.</TextUnit>
    <TextUnit id="1564" loc="1501">ἐξ ἐμοῦ τ' [οὐχ ὅσι'] ἔθνῃσκες.</TextUnit>
    <TextUnit id="1565" loc="1502">ἰώ: δειναὶ μὲν τότε τύχαι,</TextUnit>
    <TextUnit id="1566" loc="1503">δεινὰ δὲ καὶ τάδ': ἑλισσόμεσθ' ἐκεῖθεν</TextUnit>
    <TextUnit id="1567" loc="1505">ἐνθάδε δυστυχίαισιν εὐτυχίαις τε πάλιν,</TextUnit>
    <TextUnit id="1568" loc="1506">μεθίσταται δὲ πνεύματα.</TextUnit>
    <TextUnit id="1569" loc="1508">μενέτω: τὰ πάροιθεν ἅλις κακά: νῦν δὲ</TextUnit>
    <TextUnit id="1570" loc="1509">γένοιτό τις οὖρος ἐκ κακῶν, ὦ παῖ.</TextUnit>
    <TextUnit id="1571" loc="1510">μηδεὶς δοκείτω μηδὲν ἀνθρώπων ποτὲ</TextUnit>
    <TextUnit id="1572" loc="1511">ἄελπτον εἶναι πρὸς τὰ τυγχάνοντα νῦν.</TextUnit>
    <TextUnit id="1573" loc="1512">ὦ μεταβαλοῦσα μυρίους ἤδη βροτῶν</TextUnit>
    <TextUnit id="1574" loc="1513">καὶ δυστυχῆσαι καὖθις αὖ πρᾶξαι καλῶς,</TextUnit>
    <TextUnit id="1575" loc="1514">Τύχη, παρ' οἵαν ἤλθομεν στάθμην βίου</TextUnit>
    <TextUnit id="1576" loc="1515">μητέρα φονεῦσαι καὶ παθεῖν ἀνάξια.</TextUnit>
    <TextUnit id="1577" loc="1516">φεῦ:</TextUnit>
    <TextUnit id="1578" loc="1517">ἆρ' ἐν φαενναῖς ἡλίου περιπτυχαῖς</TextUnit>
    <TextUnit id="1579" loc="1518">ἔνεστι πάντα τάδε καθ' ἡμέραν μαθεῖν;</TextUnit>
    <TextUnit id="1580" loc="1519">φίλον μὲν οὖν ς' εὕρημα, μῆτερ, ηὕρομεν,</TextUnit>
    <TextUnit id="1581" loc="1520">καὶ τὸ γένος οὐδὲν μεμπτόν, ὡς ἡμῖν, τόδε:</TextUnit>
    <TextUnit id="1582" loc="1520">τὰ δ' ἄλλα πρὸς σὲ βούλομαι μόνην φράσαι.</TextUnit>
    <TextUnit id="1583" loc="1521">δεῦρ' ἔλθ': ἐς οὖς γὰρ τοὺς λόγους εἰπεῖν θέλω</TextUnit>
    <TextUnit id="1584" loc="1522">καὶ περικαλύψαι τοῖσι πράγμασι σκότον.</TextUnit>
    <TextUnit id="1585" loc="1523">ὅρα σύ, μῆτερ: μὴ σφαλεῖς' ἃ παρθένοις</TextUnit>
    <TextUnit id="1586" loc="1524">ἐγγίγνεται νοσήματ' ἐς κρυπτοὺς γάμους,</TextUnit>
    <TextUnit id="1587" loc="1525">ἔπειτα τῷ θεῷ προστίθης τὴν αἰτίαν,</TextUnit>
    <TextUnit id="1588" loc="1526">καὶ τοὐμὸν αἰσχρὸν ἀποφυγεῖν πειρωμένη,</TextUnit>
    <TextUnit id="1589" loc="1527">Φοίβῳ τεκεῖν με φῄς, τεκοῦς' οὐκ ἐκ θεοῦ;</TextUnit>
    <TextUnit id="1590" loc="1528">μὰ τὴν παρασπίζουσαν ἅρμασίν ποτε</TextUnit>
    <TextUnit id="1591" loc="1529">Νίκην ̓Αθηνᾶν Ζηνὶ γηγενεῖς ἔπι,</TextUnit>
    <TextUnit id="1592" loc="1530">οὐκ ἔστιν ὅστις σοι πατὴρ θνητῶν, τέκνον,</TextUnit>
    <TextUnit id="1593" loc="1531">ἀλλ' ὅσπερ ἐξέθρεψε, Λοξίας ἄναξ.</TextUnit>
    <TextUnit id="1594" loc="1532">πῶς οὖν τὸν αὑτοῦ παῖδ' ἔδωκ' ἄλλῳ πατρὶ</TextUnit>
    <TextUnit id="1595" loc="1533">Ξούθου τέ φησι παῖδά μ' ἐκπεφυκέναι;</TextUnit>
    <TextUnit id="1596" loc="1534">πεφυκέναι μὲν οὐχί, δωρεῖται δέ σε</TextUnit>
    <TextUnit id="1597" loc="1535">αὑτοῦ γεγῶτα: καὶ γὰρ ἂν φίλος φίλῳ</TextUnit>
    <TextUnit id="1598" loc="1536">δοίη τὸν αὑτοῦ παῖδα δεσπότην δόμων.</TextUnit>
    <TextUnit id="1599" loc="1537">ὁ θεὸς ἀληθὴς ἢ μάτην μαντεύεται,</TextUnit>
    <TextUnit id="1600" loc="1538">ἐμοῦ ταράσσει, μῆτερ, εἰκότως φρένα.</TextUnit>
    <TextUnit id="1601" loc="1539">ἄκουε δή νυν ἅμ' ἐσῆλθεν, ὦ τέκνον:</TextUnit>
    <TextUnit id="1602" loc="1540">εὐεργετῶν σε Λοξίας ἐς εὐγενῆ</TextUnit>
    <TextUnit id="1603" loc="1541">δόμον καθίζει: τοῦ θεοῦ δὲ λεγόμενος,</TextUnit>
    <TextUnit id="1604" loc="1542">οὐκ ἔσχες ἄν ποτ' οὔτε παγκλήρους δόμους</TextUnit>
    <TextUnit id="1605" loc="1543">οὔτ' ὄνομα πατρός. πῶς γάρ, οὗ γ' ἐγὼ γάμους</TextUnit>
    <TextUnit id="1606" loc="1544">ἔκρυπτον αὐτὴ καί ς' ἀπέκτεινον λάθρα;</TextUnit>
    <TextUnit id="1607" loc="1545">ὃ δ' ὠφελῶν σε προστίθης' ἄλλῳ πατρί.</TextUnit>
    <TextUnit id="1608" loc="1546">οὐχ ὧδε φαύλως αὔτ' ἐγὼ μετέρχομαι,</TextUnit>
    <TextUnit id="1609" loc="1547">ἀλλ' ἱστορήσω Φοῖβον εἰσελθὼν δόμους,</TextUnit>
    <TextUnit id="1610" loc="1548">εἴτ' εἰμὶ θνητοῦ πατρὸς εἴτε Λοξίου.</TextUnit>
    <TextUnit id="1611" loc="1549">ἔα: τίς οἴκων θυοδόκων ὑπερτελὴς</TextUnit>
    <TextUnit id="1612" loc="1550">ἀντήλιον πρόσωπον ἐκφαίνει θεῶν;</TextUnit>
    <TextUnit id="1613" loc="1551">φεύγωμεν, ὦ τεκοῦσα, μὴ τὰ δαιμόνων</TextUnit>
    <TextUnit id="1614" loc="1552">ὁρῶμεν — εἰ μὴ καιρός ἐσθ' ἡμᾶς ὁρᾶν.</TextUnit>
    <TextUnit id="1615" loc="1553">μὴ φεύγετ': οὐ γὰρ πολεμίαν με φεύγετε,</TextUnit>
    <TextUnit id="1616" loc="1554">ἀλλ' ἔν τ' ̓Αθήναις κἀνθάδ' οὖσαν εὐμενῆ.</TextUnit>
    <TextUnit id="1617" loc="1555">ἐπώνυμος δὲ σῆς ἀφικόμην χθονὸς</TextUnit>
    <TextUnit id="1618" loc="1556">Παλλάς, δρόμῳ σπεύσας' ̓Απόλλωνος πάρα,</TextUnit>
    <TextUnit id="1619" loc="1557">ὃς ἐς μὲν ὄψιν σφῷν μολεῖν οὐκ ἠξίου,</TextUnit>
    <TextUnit id="1620" loc="1558">μὴ τῶν πάροιθε μέμψις ἐς μέσον μόλῃ,</TextUnit>
    <TextUnit id="1621" loc="1559">ἡμᾶς δὲ πέμπει τοὺς λόγους ὑμῖν φράσαι:</TextUnit>
    <TextUnit id="1622" loc="1560">ὡς ἥδε τίκτει ς' ἐξ ̓Απόλλωνος πατρός,</TextUnit>
    <TextUnit id="1623" loc="1561">δίδωσι δ' οἷς ἔδωκεν, οὐ φύσασί σε,</TextUnit>
    <TextUnit id="1624" loc="1562">ἀλλ' ὡς νομίζῃ 'ς οἶκον εὐγενέστατον.</TextUnit>
    <TextUnit id="1625" loc="1563">ἐπεὶ δ' ἀνεῴχθη πρᾶγμα μηνυθὲν τόδε,</TextUnit>
    <TextUnit id="1626" loc="1564">θανεῖν σε δείσας μητρὸς ἐκ βουλευμάτων</TextUnit>
    <TextUnit id="1627" loc="1565">καὶ τήνδε πρὸς σοῦ, μηχαναῖς ἐρρύσατο.</TextUnit>
    <TextUnit id="1628" loc="1566">ἔμελλε δ' αὐτὰ διασιωπήσας ἄναξ</TextUnit>
    <TextUnit id="1629" loc="1567">ἐν ταῖς ̓Αθήναις γνωριεῖν ταύτην τε σήν,</TextUnit>
    <TextUnit id="1630" loc="1568">σέ θ' ὡς πέφυκας τῆσδε καὶ Φοίβου πατρός.</TextUnit>
    <TextUnit id="1631" loc="1569">ἀλλ' ὡς περαίνω πρᾶγμα, καὶ χρησμοὺς θεοῦ,</TextUnit>
    <TextUnit id="1632" loc="1570">ἐφ' οἷσιν ἔζευξ' ἅρματ', εἰσακούσατον.</TextUnit>
    <TextUnit id="1633" loc="1571">λαβοῦσα τόνδε παῖδα Κεκροπίαν χθόνα</TextUnit>
    <TextUnit id="1634" loc="1572">χώρει, Κρέουσα, κἀς θρόνους τυραννικοὺς</TextUnit>
    <TextUnit id="1635" loc="1573">ἵδρυσον. ἐκ γὰρ τῶν ̓Ερεχθέως γεγὼς</TextUnit>
    <TextUnit id="1636" loc="1574">δίκαιος ἄρχειν τῆς γ' ἐμῆς ὅδε χθονός,</TextUnit>
    <TextUnit id="1637" loc="1575">ἔσται τ' ἀν' ̔Ελλάδ' εὐκλεής. οἱ τοῦδε γὰρ</TextUnit>
    <TextUnit id="1638" loc="1576">παῖδες γενόμενοι τέσσαρες ῥίζης μιᾶς</TextUnit>
    <TextUnit id="1639" loc="1577">ἐπώνυμοι γῆς κἀπιφυλίου χθονὸς</TextUnit>
    <TextUnit id="1640" loc="1578">λαῶν ἔσονται, σκόπελον οἳ ναίους' ἐμόν.</TextUnit>
    <TextUnit id="1641" loc="1579">Γελέων μὲν ἔσται πρῶτος: εἶτα δεύτερος</TextUnit>
    <TextUnit id="1642" loc="1580">&amp;λτ;&amp;γτ;</TextUnit>
    <TextUnit id="1643" loc="1580">̔́Οπλητες ̓Αργαδῆς τ', ἐμῆς τ' ἀπ' αἰγίδος</TextUnit>
    <TextUnit id="1644" loc="1581">ἔμφυλον ἕξους' Αἰγικορῆς. οἱ τῶνδε δ' αὖ</TextUnit>
    <TextUnit id="1645" loc="1582">παῖδες γενόμενοι σὺν χρόνῳ πεπρωμένῳ</TextUnit>
    <TextUnit id="1646" loc="1583">Κυκλάδας ἐποικήσουσι νησαίας πόλεις</TextUnit>
    <TextUnit id="1647" loc="1584">χέρσους τε παράλους, ὃ σθένος τἠμῇ χθονὶ</TextUnit>
    <TextUnit id="1648" loc="1585">δίδωσιν: ἀντίπορθμα δ' ἠπείροιν δυοῖν</TextUnit>
    <TextUnit id="1649" loc="1586">πεδία κατοικήσουσιν, ̓Ασιάδος τε γῆς</TextUnit>
    <TextUnit id="1650" loc="1587">Εὐρωπίας τε: τοῦδε δ' ὀνόματος χάριν</TextUnit>
    <TextUnit id="1651" loc="1588">̓́Ιωνες ὀνομασθέντες ἕξουσιν κλέος.</TextUnit>
    <TextUnit id="1652" loc="1589">Ξούθῳ δὲ καὶ σοὶ γίγνεται κοινὸν γένος,</TextUnit>
    <TextUnit id="1653" loc="1590">Δῶρος μέν, ἔνθεν Δωρὶς ὑμνηθήσεται</TextUnit>
    <TextUnit id="1654" loc="1591">πόλις κατ' αἶαν Πελοπίαν: ὁ δεύτερος</TextUnit>
    <TextUnit id="1655" loc="1592">̓Αχαιός, ὃς γῆς παραλίας ̔Ρίου πέλας</TextUnit>
    <TextUnit id="1656" loc="1593">τύραννος ἔσται, κἀπισημανθήσεται</TextUnit>
    <TextUnit id="1657" loc="1594">κείνου κεκλῆσθαι λαὸς ὄνομ' ἐπώνυμος.</TextUnit>
    <TextUnit id="1658" loc="1595">καλῶς δ' ̓Απόλλων πάντ' ἔπραξε: πρῶτα μὲν</TextUnit>
    <TextUnit id="1659" loc="1596">ἄνοσον λοχεύει ς', ὥστε μὴ γνῶναι φίλους:</TextUnit>
    <TextUnit id="1660" loc="1597">ἐπεὶ δ' ἔτικτες τόνδε παῖδα κἀπέθου</TextUnit>
    <TextUnit id="1661" loc="1598">ἐν σπαργάνοισιν, ἁρπάσαντ' ἐς ἀγκάλας</TextUnit>
    <TextUnit id="1662" loc="1599">̔Ερμῆν κελεύει δεῦρο πορθμεῦσαι βρέφος,</TextUnit>
    <TextUnit id="1663" loc="1600">ἔθρεψέ τ' οὐδ' εἴασεν ἐκπνεῦσαι βίον.</TextUnit>
    <TextUnit id="1664" loc="1601">νῦν οὖν σιώπα, παῖς ὅδ' ὡς πέφυκε σός,</TextUnit>
    <TextUnit id="1665" loc="1602">ἵν' ἡ δόκησις Ξοῦθον ἡδέως ἔχῃ,</TextUnit>
    <TextUnit id="1666" loc="1603">σύ τ' αὖ τὰ σαυτῆς ἀγάθ' ἔχους' ἴῃς, γύναι.</TextUnit>
    <TextUnit id="1667" loc="1604">καὶ χαίρετ': ἐκ γὰρ τῆσδ' ἀναψυχῆς πόνων</TextUnit>
    <TextUnit id="1668" loc="1605">εὐδαίμον' ὑμῖν πότμον ἐξαγγέλλομαι.</TextUnit>
    <TextUnit id="1669" loc="1606">ὦ Διὸς Παλλὰς μεγίστου θύγατερ, οὐκ ἀπιστίᾳ</TextUnit>
    <TextUnit id="1670" loc="1607">σοὺς λόγους ἐδεξάμεσθα: πείθομαι δ' εἶναι πατρὸς</TextUnit>
    <TextUnit id="1671" loc="1608">Λοξίου καὶ τῆσδε. — καὶ πρὶν τοῦτο δ' οὐκ ἄπιστον ἦν.</TextUnit>
    <TextUnit id="1672" loc="1609">τἀμὰ νῦν ἄκουσον: αἰνῶ Φοῖβον οὐκ αἰνοῦσα πρίν,</TextUnit>
    <TextUnit id="1673" loc="1610">οὕνεχ' οὗ ποτ' ἠμέλησε παιδὸς ἀποδίδωσί μοι.</TextUnit>
    <TextUnit id="1674" loc="1611">αἵδε δ' εὐωποὶ πύλαι μοι καὶ θεοῦ χρηστήρια,</TextUnit>
    <TextUnit id="1675" loc="1612">δυσμενῆ πάροιθεν ὄντα. νῦν δὲ καὶ ῥόπτρων χέρας</TextUnit>
    <TextUnit id="1676" loc="1613">ἡδέως ἐκκρημνάμεσθα καὶ προσεννέπω πύλας.</TextUnit>
    <TextUnit id="1677" loc="1614">ᾔνες' οὕνεκ' εὐλογεῖς θεὸν μεταβαλοῦς': ἀεὶ γὰρ οὖν</TextUnit>
    <TextUnit id="1678" loc="1615">χρόνια μὲν τὰ τῶν θεῶν πως, ἐς τέλος δ' οὐκ ἀσθενῆ.</TextUnit>
    <TextUnit id="1679" loc="1616">ὦ τέκνον, στείχωμεν οἴκους.</TextUnit>
    <TextUnit id="1680" loc="1617">στείχεθ', ἕψομαι δ' ἐγώ.</TextUnit>
    <TextUnit id="1681" loc="1618">ἀξία γ' ἡμῶν ὁδουρός.</TextUnit>
    <TextUnit id="1682" loc="1619">καὶ φιλοῦσά γε πτόλιν.</TextUnit>
    <TextUnit id="1683" loc="1620">ἐς θρόνους δ' ἵζου παλαιούς.</TextUnit>
    <TextUnit id="1684" loc="1621">ἄξιον τὸ κτῆμά μοι.</TextUnit>
    <TextUnit id="1685" loc="1622">ὦ Διὸς Λητοῦς τ' ̓́Απολλον, χαῖρ': ὅτῳ δ' ἐλαύνεται</TextUnit>
    <TextUnit id="1686" loc="1620">συμφοραῖς οἶκος, σέβοντα δαίμονας θαρσεῖν χρεών:</TextUnit>
    <TextUnit id="1687" loc="1621">ἐς τέλος γὰρ οἱ μὲν ἐσθλοὶ τυγχάνουσιν ἀξίων,</TextUnit>
    <TextUnit id="1688" loc="1622">οἱ κακοὶ δ', ὥσπερ πεφύκας', οὔποτ' εὖ πράξειαν ἄν.</TextUnit>
  </Text>
</TessDocument>
