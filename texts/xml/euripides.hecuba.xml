<?xml version="1.0" encoding="UTF-8"?>
<TessDocument id="euripides.hecuba">
  <Metadata>
    <Author>euripides</Author>
    <Display>Hecuba</Display>
    <Abbr>eur. hec.</Abbr>
    <Lang>grc</Lang>
    <Prose>0</Prose>
    <PrintSource>Gilbert Murray, Euripidis Fabulae, vol. 1. Oxford: Clarendon Press, Oxford, 1902.</PrintSource>
    <DigitalSourceDisplay>Perseus</DigitalSourceDisplay>
    <DigitalSourceURL>http://www.perseus.tufts.edu/hopper/text?doc=Perseus%3atext%3a1999.01.0097</DigitalSourceURL>
    <AddedBy>Tony R. Waleszczak &amp; Jessica Micceri</AddedBy>
    <URI>urn:cts:greekLit:tlg0006.tlg007.perseus-grc1</URI>
  </Metadata>
  <Text>
    <TextUnit id="0" loc="1">̔́Ηκω νεκρῶν κευθμῶνα καὶ σκότου πύλας</TextUnit>
    <TextUnit id="1" loc="2">λιπών, ἵν' ̔́Αιδης χωρὶς ᾤκισται θεῶν,</TextUnit>
    <TextUnit id="2" loc="3">Πολύδωρος, ̔Εκάβης παῖς γεγὼς τῆς Κισσέως</TextUnit>
    <TextUnit id="3" loc="4">Πριάμου τε πατρός, ὅς μ', ἐπεὶ Φρυγῶν πόλιν</TextUnit>
    <TextUnit id="4" loc="5">κίνδυνος ἔσχε δορὶ πεσεῖν ̔Ελληνικῷ,</TextUnit>
    <TextUnit id="5" loc="6">δείσας ὑπεξέπεμψε Τρωικῆς χθονὸς</TextUnit>
    <TextUnit id="6" loc="7">Πολυμήστορος πρὸς δῶμα Θρῃκίου ξένου,</TextUnit>
    <TextUnit id="7" loc="8">ὃς τήνδ' ἀρίστην Χερσονησίαν πλάκα</TextUnit>
    <TextUnit id="8" loc="9">σπείρει, φίλιππον λαὸν εὐθύνων δορί.</TextUnit>
    <TextUnit id="9" loc="10">πολὺν δὲ σὺν ἐμοὶ χρυσὸν ἐκπέμπει λάθρᾳ</TextUnit>
    <TextUnit id="10" loc="11">πατήρ, ἵν', εἴ ποτ' ̓Ιλίου τείχη πέσοι,</TextUnit>
    <TextUnit id="11" loc="12">τοῖς ζῶσιν εἴη παισὶ μὴ σπάνις βίου.</TextUnit>
    <TextUnit id="12" loc="13">νεώτατος δ' ἦ Πριαμιδῶν, ὃ καί με γῆς</TextUnit>
    <TextUnit id="13" loc="14">ὑπεξέπεμψεν: οὔτε γὰρ φέρειν ὅπλα</TextUnit>
    <TextUnit id="14" loc="15">οὔτ' ἔγχος οἷός τ' ἦ νέῳ βραχίονι.</TextUnit>
    <TextUnit id="15" loc="16">ἕως μὲν οὖν γῆς ὄρθ' ἔκειθ' ὁρίσματα</TextUnit>
    <TextUnit id="16" loc="17">πύργοι τ' ἄθραυστοι Τρωικῆς ἦσαν χθονὸς</TextUnit>
    <TextUnit id="17" loc="18">̔́Εκτωρ τ' ἀδελφὸς οὑμὸς εὐτύχει δορί,</TextUnit>
    <TextUnit id="18" loc="19">καλῶς παρ' ἀνδρὶ Θρῃκὶ πατρῴῳ ξένῳ</TextUnit>
    <TextUnit id="19" loc="20">τροφαῖσιν ὥς τις πτόρθος ηὐξόμην, τάλας:</TextUnit>
    <TextUnit id="20" loc="21">ἐπεὶ δὲ Τροία θ' ̔́Εκτορός τ' ἀπόλλυται</TextUnit>
    <TextUnit id="21" loc="22">ψυχή, πατρῴα θ' ἑστία κατεσκάφη,</TextUnit>
    <TextUnit id="22" loc="23">αὐτὸς δὲ βωμῷ πρὸς θεοδμήτῳ πίτνει</TextUnit>
    <TextUnit id="23" loc="24">σφαγεὶς ̓Αχιλλέως παιδὸς ἐκ μιαιφόνου,</TextUnit>
    <TextUnit id="24" loc="25">κτείνει με χρυσοῦ τὸν ταλαίπωρον χάριν</TextUnit>
    <TextUnit id="25" loc="26">ξένος πατρῷος καὶ κτανὼν ἐς οἶδμ' ἁλὸς</TextUnit>
    <TextUnit id="26" loc="27">μεθῆχ', ἵν' αὐτὸς χρυσὸν ἐν δόμοις ἔχῃ.</TextUnit>
    <TextUnit id="27" loc="28">κεῖμαι δ' ἐπ' ἀκταῖς, ἄλλοτ' ἐν πόντου σάλῳ,</TextUnit>
    <TextUnit id="28" loc="29">πολλοῖς διαύλοις κυμάτων φορούμενος,</TextUnit>
    <TextUnit id="29" loc="30">ἄκλαυτος ἄταφος: νῦν δ' ὑπὲρ μητρὸς φίλης</TextUnit>
    <TextUnit id="30" loc="31">̔Εκάβης ἀίσσω, σῶμ' ἐρημώσας ἐμόν,</TextUnit>
    <TextUnit id="31" loc="32">τριταῖον ἤδη φέγγος αἰωρούμενος,</TextUnit>
    <TextUnit id="32" loc="33">ὅσονπερ ἐν γῇ τῇδε Χερσονησίᾳ</TextUnit>
    <TextUnit id="33" loc="34">μήτηρ ἐμὴ δύστηνος ἐκ Τροίας πάρα.</TextUnit>
    <TextUnit id="34" loc="35">πάντες δ' ̓Αχαιοὶ ναῦς ἔχοντες ἥσυχοι</TextUnit>
    <TextUnit id="35" loc="36">θάσσους' ἐπ' ἀκταῖς τῆσδε Θρῃκίας χθονός:</TextUnit>
    <TextUnit id="36" loc="37">ὁ Πηλέως γὰρ παῖς ὑπὲρ τύμβου φανεὶς</TextUnit>
    <TextUnit id="37" loc="38">κατέσχ' ̓Αχιλλεὺς πᾶν στράτευμ' ̔Ελληνικόν,</TextUnit>
    <TextUnit id="38" loc="39">πρὸς οἶκον εὐθύνοντας ἐναλίαν πλάτην:</TextUnit>
    <TextUnit id="39" loc="40">αἰτεῖ δ' ἀδελφὴν τὴν ἐμὴν Πολυξένην</TextUnit>
    <TextUnit id="40" loc="41">τύμβῳ φίλον πρόσφαγμα καὶ γέρας λαβεῖν.</TextUnit>
    <TextUnit id="41" loc="42">καὶ τεύξεται τοῦδ', οὐδ' ἀδώρητος φίλων</TextUnit>
    <TextUnit id="42" loc="43">ἔσται πρὸς ἀνδρῶν: ἡ πεπρωμένη δ' ἄγει</TextUnit>
    <TextUnit id="43" loc="44">θανεῖν ἀδελφὴν τῷδ' ἐμὴν ἐν ἤματι.</TextUnit>
    <TextUnit id="44" loc="45">δυοῖν δὲ παίδοιν δύο νεκρὼ κατόψεται</TextUnit>
    <TextUnit id="45" loc="46">μήτηρ, ἐμοῦ τε τῆς τε δυστήνου κόρης.</TextUnit>
    <TextUnit id="46" loc="47">φανήσομαι γάρ, ὡς τάφου τλήμων τύχω,</TextUnit>
    <TextUnit id="47" loc="48">δούλης ποδῶν πάροιθεν ἐν κλυδωνίῳ.</TextUnit>
    <TextUnit id="48" loc="49">τοὺς γὰρ κάτω σθένοντας ἐξῃτησάμην</TextUnit>
    <TextUnit id="49" loc="50">τύμβου κυρῆσαι κἀς χέρας μητρὸς πεσεῖν.</TextUnit>
    <TextUnit id="50" loc="51">τοὐμὸν μὲν οὖν ὅσονπερ ἤθελον τυχεῖν</TextUnit>
    <TextUnit id="51" loc="52">ἔσται: γεραιᾷ δ' ἐκποδὼν χωρήσομαι</TextUnit>
    <TextUnit id="52" loc="53">̔Εκάβῃ: περᾷ γὰρ ἥδ' ὑπὸ σκηνῆς πόδα</TextUnit>
    <TextUnit id="53" loc="54">̓Αγαμέμνονος, φάντασμα δειμαίνους' ἐμόν.</TextUnit>
    <TextUnit id="54" loc="54b">φεῦ:</TextUnit>
    <TextUnit id="55" loc="55">ὦ μῆτερ ἥτις ἐκ τυραννικῶν δόμων</TextUnit>
    <TextUnit id="56" loc="56">δούλειον ἦμαρ εἶδες, ὡς πράσσεις κακῶς</TextUnit>
    <TextUnit id="57" loc="57">ὅσονπερ εὖ ποτ': ἀντισηκώσας δέ σε</TextUnit>
    <TextUnit id="58" loc="58">φθείρει θεῶν τις τῆς πάροιθ' εὐπραξίας.</TextUnit>
    <TextUnit id="59" loc="59">ἄγετ', ὦ παῖδες, τὴν γραῦν πρὸ δόμων,</TextUnit>
    <TextUnit id="60" loc="60">ἄγετ' ὀρθοῦσαι τὴν ὁμόδουλον,</TextUnit>
    <TextUnit id="61" loc="61">Τρῳάδες, ὑμῖν, πρόσθε δ' ἄνασσαν:</TextUnit>
    <TextUnit id="62" loc="62">λάβετε φέρετε πέμπετ' ἀείρετέ μου</TextUnit>
    <TextUnit id="63" loc="63">γεραιᾶς χειρὸς προσλαζύμεναι:</TextUnit>
    <TextUnit id="64" loc="65">κἀγὼ σκολιῷ σκίπωνι χερὸς</TextUnit>
    <TextUnit id="65" loc="66">διερειδομένα σπεύσω βραδύπουν</TextUnit>
    <TextUnit id="66" loc="67">ἤλυσιν ἄρθρων προτιθεῖσα.</TextUnit>
    <TextUnit id="67" loc="68">ὦ στεροπὰ Διός, ὦ σκοτία νύξ,</TextUnit>
    <TextUnit id="68" loc="69">τί ποτ' αἴρομαι ἔννυχος οὕτω</TextUnit>
    <TextUnit id="69" loc="70">δείμασι, φάσμασιν; ὦ πότνια Χθών,</TextUnit>
    <TextUnit id="70" loc="71">μελανοπτερύγων μῆτερ ὀνείρων,</TextUnit>
    <TextUnit id="71" loc="72">ἀποπέμπομαι ἔννυχον ὄψιν,</TextUnit>
    <TextUnit id="72" loc="73">ἣν περὶ παιδὸς ἐμοῦ τοῦ σῳζομένου κατὰ Θρῄκην</TextUnit>
    <TextUnit id="73" loc="75">ἀμφὶ Πολυξείνης τε φίλης θυγατρὸς δι' ὀνείρων</TextUnit>
    <TextUnit id="74" loc="76">εἶδον γὰρ φοβερὰν ὄψιν ἔμαθον ἐδάην.</TextUnit>
    <TextUnit id="75" loc="77">ὦ χθόνιοι θεοί, σώσατε παῖδ' ἐμόν,</TextUnit>
    <TextUnit id="76" loc="80">ὃς μόνος οἴκων ἄγκυρ' ἔτ' ἐμῶν</TextUnit>
    <TextUnit id="77" loc="81">τὴν χιονώδη Θρῄκην κατέχει</TextUnit>
    <TextUnit id="78" loc="82">ξείνου πατρίου φυλακαῖσιν.</TextUnit>
    <TextUnit id="79" loc="83">ἔσται τι νέον:</TextUnit>
    <TextUnit id="80" loc="84">ἥξει τι μέλος γοερὸν γοεραῖς.</TextUnit>
    <TextUnit id="81" loc="85">οὔποτ' ἐμὰ φρὴν ὧδ' ἀλίαστος</TextUnit>
    <TextUnit id="82" loc="86">φρίσσει, ταρβεῖ.</TextUnit>
    <TextUnit id="83" loc="87">ποῦ ποτε θείαν ̔Ελένου ψυχὰν</TextUnit>
    <TextUnit id="84" loc="88">καὶ Κασάνδραν ἐσίδω, Τρῳάδες,</TextUnit>
    <TextUnit id="85" loc="89">ὥς μοι κρίνωσιν ὀνείρους;</TextUnit>
    <TextUnit id="86" loc="90">εἶδον γὰρ βαλιὰν ἔλαφον λύκου αἵμονι χαλᾷ</TextUnit>
    <TextUnit id="87" loc="91">σφαζομέναν, ἀπ' ἐμῶν γονάτων σπασθεῖσαν ἀνοίκτως.</TextUnit>
    <TextUnit id="88" loc="92">καὶ τόδε δεῖμά μοι: ἦλθ' ὑπὲρ ἄκρας</TextUnit>
    <TextUnit id="89" loc="93">τύμβου κορυφᾶς</TextUnit>
    <TextUnit id="90" loc="94">φάντασμ' ̓Αχιλέως: ᾔτει δὲ γέρας</TextUnit>
    <TextUnit id="91" loc="95">τῶν πολυμόχθων τινὰ Τρωιάδων.</TextUnit>
    <TextUnit id="92" loc="96">ἀπ' ἐμᾶς ἀπ' ἐμᾶς οὖν τόδε παιδὸς</TextUnit>
    <TextUnit id="93" loc="97">πέμψατε, δαίμονες, ἱκετεύω.</TextUnit>
    <TextUnit id="94" loc="98">̔Εκάβη, σπουδῇ πρός ς' ἐλιάσθην</TextUnit>
    <TextUnit id="95" loc="99">τὰς δεσποσύνους σκηνὰς προλιποῦς',</TextUnit>
    <TextUnit id="96" loc="100">ἵν' ἐκληρώθην καὶ προσετάχθην</TextUnit>
    <TextUnit id="97" loc="101">δούλη, πόλεως ἀπελαυνομένη</TextUnit>
    <TextUnit id="98" loc="102">τῆς ̓Ιλιάδος, λόγχης αἰχμῇ</TextUnit>
    <TextUnit id="99" loc="103">δοριθήρατος πρὸς ̓Αχαιῶν,</TextUnit>
    <TextUnit id="100" loc="104">οὐδὲν παθέων ἀποκουφίζους',</TextUnit>
    <TextUnit id="101" loc="105">ἀλλ' ἀγγελίας βάρος ἀραμένη</TextUnit>
    <TextUnit id="102" loc="106">μέγα σοί τε, γύναι, κῆρυξ ἀχέων.</TextUnit>
    <TextUnit id="103" loc="107">ἐν γὰρ ̓Αχαιῶν πλήρει ξυνόδῳ</TextUnit>
    <TextUnit id="104" loc="108">λέγεται δόξαι σὴν παῖδ' ̓Αχιλεῖ</TextUnit>
    <TextUnit id="105" loc="109">σφάγιον θέσθαι: τύμβου δ' ἐπιβὰς</TextUnit>
    <TextUnit id="106" loc="110">οἶσθ' ὅτε χρυσέοις ἐφάνη σὺν ὅπλοις,</TextUnit>
    <TextUnit id="107" loc="111">τὰς ποντοπόρους δ' ἔσχε σχεδίας</TextUnit>
    <TextUnit id="108" loc="112">λαίφη προτόνοις ἐπερειδομένας,</TextUnit>
    <TextUnit id="109" loc="113">τάδε θωύ̈σσων:</TextUnit>
    <TextUnit id="110" loc="114">Ποῖ δή, Δαναοί, τὸν ἐμὸν τύμβον</TextUnit>
    <TextUnit id="111" loc="115">στέλλεσθ' ἀγέραστον ἀφέντες;</TextUnit>
    <TextUnit id="112" loc="116">πολλῆς δ' ἔριδος συνέπαισε κλύδων,</TextUnit>
    <TextUnit id="113" loc="117">δόξα δ' ἐχώρει δίχ' ἀν' ̔Ελλήνων</TextUnit>
    <TextUnit id="114" loc="118">στρατὸν αἰχμητήν, τοῖς μὲν διδόναι</TextUnit>
    <TextUnit id="115" loc="119">τύμβῳ σφάγιον, τοῖς δ' οὐχὶ δοκοῦν.</TextUnit>
    <TextUnit id="116" loc="120">ἦν δ' ὁ τὸ μὲν σὸν σπεύδων ἀγαθὸν</TextUnit>
    <TextUnit id="117" loc="121">τῆς μαντιπόλου Βάκχης ἀνέχων</TextUnit>
    <TextUnit id="118" loc="122">λέκτρ' ̓Αγαμέμνων:</TextUnit>
    <TextUnit id="119" loc="123">τὼ Θησείδα δ', ὄζω ̓Αθηνῶν,</TextUnit>
    <TextUnit id="120" loc="124">δισσῶν μύθων ῥήτορες ἦσαν:</TextUnit>
    <TextUnit id="121" loc="125">γνώμῃ δὲ μιᾷ συνεχωρείτην,</TextUnit>
    <TextUnit id="122" loc="126">τὸν ̓Αχίλλειον τύμβον στεφανοῦν</TextUnit>
    <TextUnit id="123" loc="127">αἵματι χλωρῷ, τὰ δὲ Κασάνδρας</TextUnit>
    <TextUnit id="124" loc="128">λέκτρ' οὐκ ἐφάτην τῆς ̓Αχιλείας</TextUnit>
    <TextUnit id="125" loc="129">πρόσθεν θήσειν ποτὲ λόγχης.</TextUnit>
    <TextUnit id="126" loc="130">σπουδαὶ δὲ λόγων κατατεινομένων</TextUnit>
    <TextUnit id="127" loc="131">ἦσαν ἴσαι πως, πρὶν ὁ ποικιλόφρων</TextUnit>
    <TextUnit id="128" loc="132">κόπις ἡδυλόγος δημοχαριστὴς</TextUnit>
    <TextUnit id="129" loc="133">Λαερτιάδης πείθει στρατιὰν</TextUnit>
    <TextUnit id="130" loc="134">μὴ τὸν ἄριστον Δαναῶν πάντων</TextUnit>
    <TextUnit id="131" loc="135">δούλων σφαγίων εἵνεκ' ἀπωθεῖν,</TextUnit>
    <TextUnit id="132" loc="136">μηδέ τιν' εἰπεῖν παρὰ Φερσεφόνῃ</TextUnit>
    <TextUnit id="133" loc="137">στάντα φθιμένων</TextUnit>
    <TextUnit id="134" loc="138">ὡς ἀχάριστοι Δαναοὶ Δαναοῖς</TextUnit>
    <TextUnit id="135" loc="139">τοῖς οἰχομένοις ὑπὲρ ̔Ελλήνων</TextUnit>
    <TextUnit id="136" loc="140">Τροίας πεδίων ἀπέβησαν.</TextUnit>
    <TextUnit id="137" loc="141">ἥξει δ' ̓Οδυσεὺς ὅσον οὐκ ἤδη,</TextUnit>
    <TextUnit id="138" loc="142">πῶλον ἀφέλξων σῶν ἀπὸ μαστῶν</TextUnit>
    <TextUnit id="139" loc="143">ἔκ τε γεραιᾶς χερὸς ὁρμήσων.</TextUnit>
    <TextUnit id="140" loc="144">ἀλλ' ἴθι ναούς, ἴθι πρὸς βωμούς,</TextUnit>
    <TextUnit id="141" loc="145">ἵζ' ̓Αγαμέμνονος ἱκέτις γονάτων,</TextUnit>
    <TextUnit id="142" loc="146">κήρυσσε θεοὺς τούς τ' οὐρανίδας</TextUnit>
    <TextUnit id="143" loc="147">τούς θ' ὑπὸ γαῖαν.</TextUnit>
    <TextUnit id="144" loc="148">ἢ γάρ σε λιταὶ διακωλύσους'</TextUnit>
    <TextUnit id="145" loc="149">ὀρφανὸν εἶναι παιδὸς μελέας,</TextUnit>
    <TextUnit id="146" loc="150">ἢ δεῖ ς' ἐπιδεῖν τύμβου προπετῆ</TextUnit>
    <TextUnit id="147" loc="151">φοινισσομένην αἵματι παρθένον</TextUnit>
    <TextUnit id="148" loc="152">ἐκ χρυσοφόρου</TextUnit>
    <TextUnit id="149" loc="153">δειρῆς νασμῷ μελαναυγεῖ.</TextUnit>
    <TextUnit id="150" loc="154">οἲ ἐγὼ μελέα, τί ποτ' ἀπύσω;</TextUnit>
    <TextUnit id="151" loc="155">ποίαν ἀχώ, ποῖον ὀδυρμόν,</TextUnit>
    <TextUnit id="152" loc="156">δειλαία δειλαίου γήρως,</TextUnit>
    <TextUnit id="153" loc="157">δουλείας τᾶς οὐ τλατᾶς,</TextUnit>
    <TextUnit id="154" loc="158">τᾶς οὐ φερτᾶς; οἴμοι.</TextUnit>
    <TextUnit id="155" loc="159">τίς ἀμύνει μοι; ποία γέννα,</TextUnit>
    <TextUnit id="156" loc="160">ποία δὲ πόλις; φροῦδος πρέσβυς,</TextUnit>
    <TextUnit id="157" loc="161">φροῦδοι παῖδες.</TextUnit>
    <TextUnit id="158" loc="162">ποίαν ἢ ταύταν ἢ κείναν</TextUnit>
    <TextUnit id="159" loc="163">στείχω; †ποῖ δ' ἥσω;† ποῦ τις θεῶν</TextUnit>
    <TextUnit id="160" loc="164">†ἢ δαιμόνων† ἐπαρωγός;</TextUnit>
    <TextUnit id="161" loc="165">ὦ κάκ' ἐνεγκοῦσαι,</TextUnit>
    <TextUnit id="162" loc="166">Τρῳάδες ὦ κάκ' ἐνεγκοῦσαι</TextUnit>
    <TextUnit id="163" loc="167">πήματ', ἀπωλέσατ' ὠλέσατ': οὐκέτι μοι βίος</TextUnit>
    <TextUnit id="164" loc="168">ἀγαστὸς ἐν φάει.</TextUnit>
    <TextUnit id="165" loc="169">ὦ τλάμων ἅγησαί μοι πούς,</TextUnit>
    <TextUnit id="166" loc="170">ἅγησαι τᾷ γηραιᾷ</TextUnit>
    <TextUnit id="167" loc="171">πρὸς τάνδ' αὐλάν: ὦ τέκνον, ὦ παῖ,</TextUnit>
    <TextUnit id="168" loc="172">δυστανοτάτας ματέρος — ἔξελθ' ἔξελθ'</TextUnit>
    <TextUnit id="169" loc="174">οἴκων — ἄιε ματέρος αὐδάν.</TextUnit>
    <TextUnit id="170" loc="175">ὦ τέκνον ὡς εἰδῇς οἵαν οἵαν</TextUnit>
    <TextUnit id="171" loc="176">ἀίω φάμαν περὶ σᾶς ψυχᾶς.</TextUnit>
    <TextUnit id="172" loc="177">ἰώ:</TextUnit>
    <TextUnit id="173" loc="178">μᾶτερ μᾶτερ τί βοᾷς; τί νέον</TextUnit>
    <TextUnit id="174" loc="179">καρύξας' οἴκων μ' ὥστ' ὄρνιν</TextUnit>
    <TextUnit id="175" loc="180">θάμβει τῷδ' ἐξέπταξας;</TextUnit>
    <TextUnit id="176" loc="180">οἴμοι τέκνον.</TextUnit>
    <TextUnit id="177" loc="181">τί με δυσφημεῖς; φροίμιά μοι κακά.</TextUnit>
    <TextUnit id="178" loc="182">αἰαῖ σᾶς ψυχᾶς.</TextUnit>
    <TextUnit id="179" loc="183">ἐξαύδα: μὴ κρύψῃς δαρόν.</TextUnit>
    <TextUnit id="180" loc="184">δειμαίνω δειμαίνω, μᾶτερ,</TextUnit>
    <TextUnit id="181" loc="185">τί ποτ' ἀναστένεις</TextUnit>
    <TextUnit id="182" loc="186">ὦ τέκνον τέκνον μελέας ματρὸς</TextUnit>
    <TextUnit id="183" loc="187">τί δὲ τόδ' ἀγγελεῖς;</TextUnit>
    <TextUnit id="184" loc="188">σφάξαι ς' ̓Αργείων κοινὰ</TextUnit>
    <TextUnit id="185" loc="189">συντείνει πρὸς τύμβον γνώμα</TextUnit>
    <TextUnit id="186" loc="190">Πηλείᾳ γέννᾳ.</TextUnit>
    <TextUnit id="187" loc="191">οἴμοι μᾶτερ, πῶς φθέγγῃ</TextUnit>
    <TextUnit id="188" loc="192">ἀμέγαρτα κακῶν; μάνυσόν μοι,</TextUnit>
    <TextUnit id="189" loc="193">μάνυσον, μᾶτερ.</TextUnit>
    <TextUnit id="190" loc="194">αὐδῶ, παῖ, δυσφήμους φήμας:</TextUnit>
    <TextUnit id="191" loc="195">ἀγγέλλους' ̓Αργείων δόξαι</TextUnit>
    <TextUnit id="192" loc="196">ψήφῳ τᾶς σᾶς περί μοι ψυχᾶς.</TextUnit>
    <TextUnit id="193" loc="197">ὦ δεινὰ παθοῦς', ὦ παντλάμων,</TextUnit>
    <TextUnit id="194" loc="198">ὦ δυστάνου μᾶτερ βιοτᾶς</TextUnit>
    <TextUnit id="195" loc="199">οἵαν οἵαν αὖ σοι λώβαν</TextUnit>
    <TextUnit id="196" loc="200">ἐχθίσταν ἀρρήταν τ'</TextUnit>
    <TextUnit id="197" loc="201">ὦρσέν τις δαίμων;</TextUnit>
    <TextUnit id="198" loc="202">οὐκέτι σοι παῖς ἅδ' οὐκέτι δὴ</TextUnit>
    <TextUnit id="199" loc="203">γήρᾳ δειλαίῳ δειλαία</TextUnit>
    <TextUnit id="200" loc="204">συνδουλεύσω.</TextUnit>
    <TextUnit id="201" loc="205">σκύμνον γάρ μ' ὥστ' οὐριθρέπταν</TextUnit>
    <TextUnit id="202" loc="206">μόσχον δειλαία δειλαίαν</TextUnit>
    <TextUnit id="203" loc="207">ἐσόψῃ,</TextUnit>
    <TextUnit id="204" loc="208">χειρὸς ἀναρπαστὰν</TextUnit>
    <TextUnit id="205" loc="209">σᾶς ἄπο λαιμότομόν τ' ̓Αίδᾳ</TextUnit>
    <TextUnit id="206" loc="210">γᾶς ὑποπεμπομέναν σκότον, ἔνθα νεκρῶν μέτα</TextUnit>
    <TextUnit id="207" loc="210">τάλαινα κείσομαι.</TextUnit>
    <TextUnit id="208" loc="211">καὶ σοῦ μέν, μᾶτερ, δυστάνου</TextUnit>
    <TextUnit id="209" loc="212">κλαίω πανδύρτοις θρήνοις,</TextUnit>
    <TextUnit id="210" loc="213">τὸν ἐμὸν δὲ βίον λώβαν λύμαν τ'</TextUnit>
    <TextUnit id="211" loc="214">οὐ μετακλαίομαι, ἀλλὰ θανεῖν μοι</TextUnit>
    <TextUnit id="212" loc="215">ξυντυχία κρείσσων ἐκύρησεν.</TextUnit>
    <TextUnit id="213" loc="216">καὶ μὴν ̓Οδυσσεὺς ἔρχεται σπουδῇ ποδός,</TextUnit>
    <TextUnit id="214" loc="217">̔Εκάβη, νέον τι πρὸς σὲ σημανῶν ἔπος.</TextUnit>
    <TextUnit id="215" loc="218">γύναι, δοκῶ μέν ς' εἰδέναι γνώμην στρατοῦ</TextUnit>
    <TextUnit id="216" loc="219">ψῆφόν τε τὴν κρανθεῖσαν: ἀλλ' ὅμως φράσω.</TextUnit>
    <TextUnit id="217" loc="220">ἔδοξ' ̓Αχαιοῖς παῖδα σὴν Πολυξένην</TextUnit>
    <TextUnit id="218" loc="221">σφάξαι πρὸς ὀρθὸν χῶμ' ̓Αχιλλείου τάφου.</TextUnit>
    <TextUnit id="219" loc="222">ἡμᾶς δὲ πομποὺς καὶ κομιστῆρας κόρης</TextUnit>
    <TextUnit id="220" loc="223">τάσσουσιν εἶναι: θύματος δ' ἐπιστάτης</TextUnit>
    <TextUnit id="221" loc="224">ἱερεύς τ' ἐπέσται τοῦδε παῖς ̓Αχιλλέως.</TextUnit>
    <TextUnit id="222" loc="225">οἶσθ' οὖν ὃ δρᾶσον; μήτ' ἀποσπασθῇς βίᾳ</TextUnit>
    <TextUnit id="223" loc="226">μήτ' ἐς χερῶν ἅμιλλαν ἐξέλθῃς ἐμοί:</TextUnit>
    <TextUnit id="224" loc="227">γίγνωσκε δ' ἀλκὴν καὶ παρουσίαν κακῶν</TextUnit>
    <TextUnit id="225" loc="228">τῶν σῶν. σοφόν τοι κἀν κακοῖς ἃ δεῖ φρονεῖν.</TextUnit>
    <TextUnit id="226" loc="229">αἰαῖ: παρέστηχ', ὡς ἔοικ', ἀγὼν μέγας,</TextUnit>
    <TextUnit id="227" loc="230">πλήρης στεναγμῶν οὐδὲ δακρύων κενός.</TextUnit>
    <TextUnit id="228" loc="231">κἄγωγ' ἄρ' οὐκ ἔθνῃσκον οὗ μ' ἐχρῆν θανεῖν,</TextUnit>
    <TextUnit id="229" loc="232">οὐδ' ὤλεσέν με Ζεύς, τρέφει δ', ὅπως ὁρῶ</TextUnit>
    <TextUnit id="230" loc="233">κακῶν κάκ' ἄλλα μείζον' ἡ τάλαιν' ἐγώ.</TextUnit>
    <TextUnit id="231" loc="234">εἰ δ' ἔστι τοῖς δούλοισι τοὺς ἐλευθέρους</TextUnit>
    <TextUnit id="232" loc="235">μὴ λυπρὰ μηδὲ καρδίας δηκτήρια</TextUnit>
    <TextUnit id="233" loc="236">ἐξιστορῆσαι, σοὶ μὲν εἰρῆσθαι χρεών,</TextUnit>
    <TextUnit id="234" loc="237">ἡμᾶς δ' ἀκοῦσαι τοὺς ἐρωτῶντας τάδε.</TextUnit>
    <TextUnit id="235" loc="238">ἔξεστ', ἐρώτα: τοῦ χρόνου γὰρ οὐ φθονῶ.</TextUnit>
    <TextUnit id="236" loc="239">οἶσθ' ἡνίκ' ἦλθες ̓Ιλίου κατάσκοπος,</TextUnit>
    <TextUnit id="237" loc="240">δυσχλαινίᾳ τ' ἄμορφος, ὀμμάτων τ' ἄπο</TextUnit>
    <TextUnit id="238" loc="241">φόνου σταλαγμοὶ σὴν κατέσταζον γένυν;</TextUnit>
    <TextUnit id="239" loc="242">οἶδ': οὐ γὰρ ἄκρας καρδίας ἔψαυσέ μου.</TextUnit>
    <TextUnit id="240" loc="243">ἔγνω δέ ς' ̔Ελένη καὶ μόνῃ κατεῖπ' ἐμοί;</TextUnit>
    <TextUnit id="241" loc="244">μεμνήμεθ' ἐς κίνδυνον ἐλθόντες μέγαν.</TextUnit>
    <TextUnit id="242" loc="245">ἥψω δὲ γονάτων τῶν ἐμῶν ταπεινὸς ὤν;</TextUnit>
    <TextUnit id="243" loc="246">ὥστ' ἐνθανεῖν γε σοῖς πέπλοισι χεῖρ' ἐμήν.</TextUnit>
    <TextUnit id="244" loc="247">ἔσωσα δῆτά ς' ἐξέπεμψά τε χθονός;</TextUnit>
    <TextUnit id="245" loc="248">ὥστ' εἰσορᾶν γε φέγγος ἡλίου τόδε.</TextUnit>
    <TextUnit id="246" loc="249">τί δῆτ' ἔλεξας δοῦλος ὢν ἐμὸς τότε;</TextUnit>
    <TextUnit id="247" loc="250">πολλῶν λόγων εὑρήμαθ', ὥστε μὴ θανεῖν.</TextUnit>
    <TextUnit id="248" loc="251">οὔκουν κακύνῃ τοῖσδε τοῖς βουλεύμασιν,</TextUnit>
    <TextUnit id="249" loc="252">ὃς ἐξ ἐμοῦ μὲν ἔπαθες οἷα φῂς παθεῖν,</TextUnit>
    <TextUnit id="250" loc="253">δρᾷς δ' οὐδὲν ἡμᾶς εὖ, κακῶς δ' ὅσον δύνῃ;</TextUnit>
    <TextUnit id="251" loc="254">ἀχάριστον ὑμῶν σπέρμ', ὅσοι δημηγόρους</TextUnit>
    <TextUnit id="252" loc="255">ζηλοῦτε τιμάς: μηδὲ γιγνώσκοισθέ μοι,</TextUnit>
    <TextUnit id="253" loc="256">οἳ τοὺς φίλους βλάπτοντες οὐ φροντίζετε,</TextUnit>
    <TextUnit id="254" loc="257">ἢν τοῖσι πολλοῖς πρὸς χάριν λέγητέ τι.</TextUnit>
    <TextUnit id="255" loc="258">ἀτὰρ τί δὴ σόφισμα τοῦθ' ἡγούμενοι</TextUnit>
    <TextUnit id="256" loc="259">ἐς τήνδε παῖδα ψῆφον ὥρισαν φόνου;</TextUnit>
    <TextUnit id="257" loc="260">πότερα τὸ χρῆν σφ' ἐπήγαγ' ἀνθρωποσφαγεῖν</TextUnit>
    <TextUnit id="258" loc="261">πρὸς τύμβον, ἔνθα βουθυτεῖν μᾶλλον πρέπει;</TextUnit>
    <TextUnit id="259" loc="262">ἢ τοὺς κτανόντας ἀνταποκτεῖναι θέλων</TextUnit>
    <TextUnit id="260" loc="263">ἐς τήνδ' ̓Αχιλλεὺς ἐνδίκως τείνει φόνον;</TextUnit>
    <TextUnit id="261" loc="264">ἀλλ' οὐδὲν αὐτὸν ἥδε γ' εἴργασται κακόν.</TextUnit>
    <TextUnit id="262" loc="265">̔Ελένην νιν αἰτεῖν χρῆν τάφῳ προσφάγματα:</TextUnit>
    <TextUnit id="263" loc="266">κείνη γὰρ ὤλεσέν νιν ἐς Τροίαν τ' ἄγει.</TextUnit>
    <TextUnit id="264" loc="267">εἰ δ' αἰχμαλώτων χρή τιν' ἔκκριτον θανεῖν</TextUnit>
    <TextUnit id="265" loc="268">κάλλει θ' ὑπερφέρουσαν, οὐχ ἡμῶν τόδε:</TextUnit>
    <TextUnit id="266" loc="269">ἡ Τυνδαρὶς γὰρ εἶδος ἐκπρεπεστάτη,</TextUnit>
    <TextUnit id="267" loc="270">ἀδικοῦσά θ' ἡμῶν οὐδὲν ἧσσον ηὑρέθη.</TextUnit>
    <TextUnit id="268" loc="271">τῷ μὲν δικαίῳ τόνδ' ἁμιλλῶμαι λόγον:</TextUnit>
    <TextUnit id="269" loc="272">ἃ δ' ἀντιδοῦναι δεῖ ς' ἀπαιτούσης ἐμοῦ,</TextUnit>
    <TextUnit id="270" loc="273">ἄκουσον. ἥψω τῆς ἐμῆς, ὡς φῄς, χερὸς</TextUnit>
    <TextUnit id="271" loc="274">καὶ τῆσδε γραίας προσπίτνων παρηίδος:</TextUnit>
    <TextUnit id="272" loc="275">ἀνθάπτομαί σου τῶνδε τῶν αὐτῶν ἐγὼ</TextUnit>
    <TextUnit id="273" loc="276">χάριν τ' ἀπαιτῶ τὴν τόθ' ἱκετεύω τέ σε,</TextUnit>
    <TextUnit id="274" loc="277">μή μου τὸ τέκνον ἐκ χερῶν ἀποσπάσῃς,</TextUnit>
    <TextUnit id="275" loc="278">μηδὲ κτάνητε: τῶν τεθνηκότων ἅλις.</TextUnit>
    <TextUnit id="276" loc="279">ταύτῃ γέγηθα κἀπιλήθομαι κακῶν:</TextUnit>
    <TextUnit id="277" loc="280">ἥδ' ἀντὶ πολλῶν ἐστί μοι παραψυχή,</TextUnit>
    <TextUnit id="278" loc="281">πόλις, τιθήνη, βάκτρον, ἡγεμὼν ὁδοῦ.</TextUnit>
    <TextUnit id="279" loc="282">οὐ τοὺς κρατοῦντας χρὴ κρατεῖν ἃ μὴ χρεών,</TextUnit>
    <TextUnit id="280" loc="283">οὐδ' εὐτυχοῦντας εὖ δοκεῖν πράξειν ἀεί:</TextUnit>
    <TextUnit id="281" loc="284">κἀγὼ γὰρ ἦ ποτ', ἀλλὰ νῦν οὐκ εἴμ' ἔτι,</TextUnit>
    <TextUnit id="282" loc="285">τὸν πάντα δ' ὄλβον ἦμαρ ἕν μ' ἀφείλετο.</TextUnit>
    <TextUnit id="283" loc="286">ἀλλ', ὦ φίλον γένειον, αἰδέσθητί με,</TextUnit>
    <TextUnit id="284" loc="287">οἴκτιρον: ἐλθὼν δ' εἰς ̓Αχαιικὸν στρατὸν</TextUnit>
    <TextUnit id="285" loc="288">παρηγόρησον, ὡς ἀποκτείνειν φθόνος</TextUnit>
    <TextUnit id="286" loc="289">γυναῖκας, ἃς τὸ πρῶτον οὐκ ἐκτείνατε</TextUnit>
    <TextUnit id="287" loc="290">βωμῶν ἀποσπάσαντες, ἀλλ' ᾠκτίρατε.</TextUnit>
    <TextUnit id="288" loc="291">νόμος δ' ἐν ὑμῖν τοῖς τ' ἐλευθέροις ἴσος</TextUnit>
    <TextUnit id="289" loc="292">καὶ τοῖσι δούλοις αἵματος κεῖται πέρι.</TextUnit>
    <TextUnit id="290" loc="293">τὸ δ' ἀξίωμα, κἂν κακῶς λέγῃ, τὸ σὸν</TextUnit>
    <TextUnit id="291" loc="294">πείσει: λόγος γὰρ ἔκ τ' ἀδοξούντων ἰὼν</TextUnit>
    <TextUnit id="292" loc="295">κἀκ τῶν δοκούντων αὑτὸς οὐ ταὐτὸν σθένει.</TextUnit>
    <TextUnit id="293" loc="296">οὐκ ἔστιν οὕτω στερρὸς ἀνθρώπου φύσις,</TextUnit>
    <TextUnit id="294" loc="297">ἥτις γόων σῶν καὶ μακρῶν ὀδυρμάτων</TextUnit>
    <TextUnit id="295" loc="298">κλύουσα θρήνους οὐκ ἂν ἐκβάλοι δάκρυ.</TextUnit>
    <TextUnit id="296" loc="299">̔Εκάβη, διδάσκου, μηδὲ τῷ θυμουμένῳ</TextUnit>
    <TextUnit id="297" loc="300">τὸν εὖ λέγοντα δυσμενῆ ποιοῦ φρενός.</TextUnit>
    <TextUnit id="298" loc="301">ἐγὼ τὸ μὲν σὸν σῶμ' ὑφ' οὗπερ εὐτύχουν</TextUnit>
    <TextUnit id="299" loc="302">σῴζειν ἕτοιμός εἰμι κοὐκ ἄλλως λέγω:</TextUnit>
    <TextUnit id="300" loc="303">ἃ δ' εἶπον εἰς ἅπαντας οὐκ ἀρνήσομαι,</TextUnit>
    <TextUnit id="301" loc="304">Τροίας ἁλούσης ἀνδρὶ τῷ πρώτῳ στρατοῦ</TextUnit>
    <TextUnit id="302" loc="305">σὴν παῖδα δοῦναι σφάγιον ἐξαιτουμένῳ.</TextUnit>
    <TextUnit id="303" loc="306">ἐν τῷδε γὰρ κάμνουσιν αἱ πολλαὶ πόλεις,</TextUnit>
    <TextUnit id="304" loc="307">ὅταν τις ἐσθλὸς καὶ πρόθυμος ὢν ἀνὴρ</TextUnit>
    <TextUnit id="305" loc="308">μηδὲν φέρηται τῶν κακιόνων πλέον.</TextUnit>
    <TextUnit id="306" loc="309">ἡμῖν δ' ̓Αχιλλεὺς ἄξιος τιμῆς, γύναι,</TextUnit>
    <TextUnit id="307" loc="310">θανὼν ὑπὲρ γῆς ̔Ελλάδος κάλλιστ' ἀνήρ.</TextUnit>
    <TextUnit id="308" loc="311">οὔκουν τόδ' αἰσχρόν, εἰ βλέποντι μὲν φίλῳ</TextUnit>
    <TextUnit id="309" loc="312">χρώμεσθ', ἐπεὶ δ' ὄλωλε, μὴ χρώμεσθ' ἔτι;</TextUnit>
    <TextUnit id="310" loc="313">εἶεν: τί δῆτ' ἐρεῖ τις, ἤν τις αὖ φανῇ</TextUnit>
    <TextUnit id="311" loc="314">στρατοῦ τ' ἄθροισις πολεμίων τ' ἀγωνία;</TextUnit>
    <TextUnit id="312" loc="315">πότερα μαχούμεθ' ἢ φιλοψυχήσομεν,</TextUnit>
    <TextUnit id="313" loc="316">τὸν κατθανόνθ' ὁρῶντες οὐ τιμώμενον;</TextUnit>
    <TextUnit id="314" loc="317">καὶ μὴν ἔμοιγε ζῶντι μέν, καθ' ἡμέραν</TextUnit>
    <TextUnit id="315" loc="318">κεἰ σμίκρ' ἔχοιμι, πάντ' ἂν ἀρκούντως ἔχοι:</TextUnit>
    <TextUnit id="316" loc="319">τύμβον δὲ βουλοίμην ἂν ἀξιούμενον</TextUnit>
    <TextUnit id="317" loc="320">τὸν ἐμὸν ὁρᾶσθαι: διὰ μακροῦ γὰρ ἡ χάρις.</TextUnit>
    <TextUnit id="318" loc="321">εἰ δ' οἰκτρὰ πάσχειν φῄς, τάδ' ἀντάκουέ μου:</TextUnit>
    <TextUnit id="319" loc="322">εἰσὶν παρ' ἡμῖν οὐδὲν ἧσσον ἄθλιαι</TextUnit>
    <TextUnit id="320" loc="323">γραῖαι γυναῖκες ἠδὲ πρεσβῦται σέθεν,</TextUnit>
    <TextUnit id="321" loc="324">νύμφαι τ' ἀρίστων νυμφίων τητώμεναι,</TextUnit>
    <TextUnit id="322" loc="325">ὧν ἥδε κεύθει σώματ' ̓Ιδαία κόνις.</TextUnit>
    <TextUnit id="323" loc="326">τόλμα τάδ'. ἡμεῖς δ', εἰ κακῶς νομίζομεν</TextUnit>
    <TextUnit id="324" loc="327">τιμᾶν τὸν ἐσθλόν, ἀμαθίαν ὀφλήσομεν:</TextUnit>
    <TextUnit id="325" loc="328">οἱ βάρβαροι δὲ μήτε τοὺς φίλους φίλους</TextUnit>
    <TextUnit id="326" loc="329">ἡγεῖσθε, μήτε τοὺς καλῶς τεθνηκότας</TextUnit>
    <TextUnit id="327" loc="330">θαυμάζεθ', ὡς ἂν ἡ μὲν ̔Ελλὰς εὐτυχῇ,</TextUnit>
    <TextUnit id="328" loc="331">ὑμεῖς δ' ἔχηθ' ὅμοια τοῖς βουλεύμασιν.</TextUnit>
    <TextUnit id="329" loc="332">αἰαῖ: τὸ δοῦλον ὡς κακὸν πέφυκ' ἀεὶ</TextUnit>
    <TextUnit id="330" loc="333">τολμᾷ θ' ἃ μὴ χρή, τῇ βίᾳ νικώμενον.</TextUnit>
    <TextUnit id="331" loc="334">ὦ θύγατερ, οὑμοὶ μὲν λόγοι πρὸς αἰθέρα</TextUnit>
    <TextUnit id="332" loc="335">φροῦδοι μάτην ῥιφέντες ἀμφὶ σοῦ φόνου:</TextUnit>
    <TextUnit id="333" loc="336">σὺ δ', εἴ τι μείζω δύναμιν ἢ μήτηρ ἔχεις,</TextUnit>
    <TextUnit id="334" loc="337">σπούδαζε πάσας ὥστ' ἀηδόνος στόμα</TextUnit>
    <TextUnit id="335" loc="338">φθογγὰς ἱεῖσα, μὴ στερηθῆναι βίου.</TextUnit>
    <TextUnit id="336" loc="339">πρόσπιπτε δ' οἰκτρῶς τοῦδ' ̓Οδυσσέως γόνυ</TextUnit>
    <TextUnit id="337" loc="340">καὶ πεῖθ' — ἔχεις δὲ πρόφασιν: ἔστι γὰρ τέκνα</TextUnit>
    <TextUnit id="338" loc="341">καὶ τῷδε — τὴν σὴν ὥστ' ἐποικτῖραι τύχην.</TextUnit>
    <TextUnit id="339" loc="342">ὁρῶ ς', ̓Οδυσσεῦ, δεξιὰν ὑφ' εἵματος</TextUnit>
    <TextUnit id="340" loc="343">κρύπτοντα χεῖρα καὶ πρόσωπον ἔμπαλιν</TextUnit>
    <TextUnit id="341" loc="344">στρέφοντα, μή σου προσθίγω γενειάδος.</TextUnit>
    <TextUnit id="342" loc="345">θάρσει: πέφευγας τὸν ἐμὸν ̔Ικέσιον Δία:</TextUnit>
    <TextUnit id="343" loc="346">ὡς ἕψομαί γε τοῦ τ' ἀναγκαίου χάριν</TextUnit>
    <TextUnit id="344" loc="347">θανεῖν τε χρῄζους': εἰ δὲ μὴ βουλήσομαι,</TextUnit>
    <TextUnit id="345" loc="348">κακὴ φανοῦμαι καὶ φιλόψυχος γυνή.</TextUnit>
    <TextUnit id="346" loc="349">τί γάρ με δεῖ ζῆν; ᾗ πατὴρ μὲν ἦν ἄναξ</TextUnit>
    <TextUnit id="347" loc="350">Φρυγῶν ἁπάντων: τοῦτό μοι πρῶτον βίου:</TextUnit>
    <TextUnit id="348" loc="351">ἔπειτ' ἐθρέφθην ἐλπίδων καλῶν ὕπο</TextUnit>
    <TextUnit id="349" loc="352">βασιλεῦσι νύμφη, ζῆλον οὐ σμικρὸν γάμων</TextUnit>
    <TextUnit id="350" loc="353">ἔχους', ὅτου δῶμ' ἑστίαν τ' ἀφίξομαι:</TextUnit>
    <TextUnit id="351" loc="354">δέσποινα δ' ἡ δύστηνος ̓Ιδαίαισιν ἦ</TextUnit>
    <TextUnit id="352" loc="355">γυναιξὶ †παρθένοις τ' ἀπόβλεπτος μέτα,†</TextUnit>
    <TextUnit id="353" loc="356">ἴση θεοῖσι πλὴν τὸ κατθανεῖν μόνον:</TextUnit>
    <TextUnit id="354" loc="357">νῦν δ' εἰμὶ δούλη. πρῶτα μέν με τοὔνομα</TextUnit>
    <TextUnit id="355" loc="358">θανεῖν ἐρᾶν τίθησιν οὐκ εἰωθὸς ὄν:</TextUnit>
    <TextUnit id="356" loc="359">ἔπειτ' ἴσως ἂν δεσποτῶν ὠμῶν φρένας</TextUnit>
    <TextUnit id="357" loc="360">τύχοιμ' ἄν, ὅστις ἀργύρου μ' ὠνήσεται,</TextUnit>
    <TextUnit id="358" loc="361">τὴν ̔́Εκτορός τε χἁτέρων πολλῶν κάσιν,</TextUnit>
    <TextUnit id="359" loc="362">προσθεὶς δ' ἀνάγκην σιτοποιὸν ἐν δόμοις,</TextUnit>
    <TextUnit id="360" loc="363">σαίρειν τε δῶμα κερκίσιν τ' ἐφεστάναι</TextUnit>
    <TextUnit id="361" loc="364">λυπρὰν ἄγουσαν ἡμέραν μ' ἀναγκάσει:</TextUnit>
    <TextUnit id="362" loc="365">λέχη δὲ τἀμὰ δοῦλος ὠνητός ποθεν</TextUnit>
    <TextUnit id="363" loc="366">χρανεῖ, τυράννων πρόσθεν ἠξιωμένα.</TextUnit>
    <TextUnit id="364" loc="367">οὐ δῆτ': ἀφίημ' ὀμμάτων ἐλευθέρων</TextUnit>
    <TextUnit id="365" loc="368">φέγγος τόδ', ̔́Αιδῃ προστιθεῖς' ἐμὸν δέμας.</TextUnit>
    <TextUnit id="366" loc="369">ἄγου μ', ̓Οδυσσεῦ, καὶ διέργασαί μ' ἄγων:</TextUnit>
    <TextUnit id="367" loc="370">οὔτ' ἐλπίδος γὰρ οὔτε του δόξης ὁρῶ</TextUnit>
    <TextUnit id="368" loc="371">θάρσος παρ' ἡμῖν ὥς ποτ' εὖ πρᾶξαί με χρή.</TextUnit>
    <TextUnit id="369" loc="372">μῆτερ, σὺ δ' ἡμῖν μηδὲν ἐμποδὼν γένῃ,</TextUnit>
    <TextUnit id="370" loc="373">λέγουσα μηδὲ δρῶσα: συμβούλου δέ μοι</TextUnit>
    <TextUnit id="371" loc="374">θανεῖν πρὶν αἰσχρῶν μὴ κατ' ἀξίαν τυχεῖν.</TextUnit>
    <TextUnit id="372" loc="375">ὅστις γὰρ οὐκ εἴωθε γεύεσθαι κακῶν,</TextUnit>
    <TextUnit id="373" loc="376">φέρει μέν, ἀλγεῖ δ' αὐχέν' ἐντιθεὶς ζυγῷ:</TextUnit>
    <TextUnit id="374" loc="377">θανὼν δ' ἂν εἴη μᾶλλον εὐτυχέστερος</TextUnit>
    <TextUnit id="375" loc="378">ἢ ζῶν: τὸ γὰρ ζῆν μὴ καλῶς μέγας πόνος.</TextUnit>
    <TextUnit id="376" loc="379">δεινὸς χαρακτὴρ κἀπίσημος ἐν βροτοῖς</TextUnit>
    <TextUnit id="377" loc="380">ἐσθλῶν γενέσθαι, κἀπὶ μεῖζον ἔρχεται</TextUnit>
    <TextUnit id="378" loc="381">τῆς εὐγενείας ὄνομα τοῖσιν ἀξίοις.</TextUnit>
    <TextUnit id="379" loc="382">καλῶς μὲν εἶπας, θύγατερ, ἀλλὰ τῷ καλῷ</TextUnit>
    <TextUnit id="380" loc="383">λύπη πρόσεστιν. εἰ δὲ δεῖ τῷ Πηλέως</TextUnit>
    <TextUnit id="381" loc="384">χάριν γενέσθαι παιδὶ καὶ ψόγον φυγεῖν</TextUnit>
    <TextUnit id="382" loc="385">ὑμᾶς, ̓Οδυσσεῦ, τήνδε μὲν μὴ κτείνετε,</TextUnit>
    <TextUnit id="383" loc="386">ἡμᾶς δ' ἄγοντες πρὸς πυρὰν ̓Αχιλλέως</TextUnit>
    <TextUnit id="384" loc="387">κεντεῖτε, μὴ φείδεσθ': ἐγὼ ̓́τεκον Πάριν,</TextUnit>
    <TextUnit id="385" loc="388">ὃς παῖδα Θέτιδος ὤλεσεν τόξοις βαλών.</TextUnit>
    <TextUnit id="386" loc="389">οὐ ς', ὦ γεραιά, κατθανεῖν ̓Αχιλλέως</TextUnit>
    <TextUnit id="387" loc="390">φάντασμ' ̓Αχαιούς, ἀλλὰ τήνδ', ᾐτήσατο.</TextUnit>
    <TextUnit id="388" loc="391">ὑμεῖς δέ μ' ἀλλὰ θυγατρὶ συμφονεύσατε,</TextUnit>
    <TextUnit id="389" loc="392">καὶ δὶς τόσον πῶμ' αἵματος γενήσεται</TextUnit>
    <TextUnit id="390" loc="393">γαίᾳ νεκρῷ τε τῷ τάδ' ἐξαιτουμένῳ.</TextUnit>
    <TextUnit id="391" loc="394">ἅλις κόρης σῆς θάνατος, οὐ προσοιστέος</TextUnit>
    <TextUnit id="392" loc="395">ἄλλος πρὸς ἄλλῳ: μηδὲ τόνδ' ὠφείλομεν.</TextUnit>
    <TextUnit id="393" loc="396">πολλή γ' ἀνάγκη θυγατρὶ συνθανεῖν ἐμέ.</TextUnit>
    <TextUnit id="394" loc="397">πῶς; οὐ γὰρ οἶδα δεσπότας κεκτημένος.</TextUnit>
    <TextUnit id="395" loc="398">ὁποῖα κισσὸς δρυός, ὅπως τῆσδ' ἕξομαι.</TextUnit>
    <TextUnit id="396" loc="399">οὔκ, ἤν γε πείθῃ τοῖσι σοῦ σοφωτέροις.</TextUnit>
    <TextUnit id="397" loc="400">ὡς τῆσδ' ἑκοῦσα παιδὸς οὐ μεθήσομαι.</TextUnit>
    <TextUnit id="398" loc="401">ἀλλ' οὐδ' ἐγὼ μὴν τήνδ' ἄπειμ' αὐτοῦ λιπών.</TextUnit>
    <TextUnit id="399" loc="402">μῆτερ, πιθοῦ μοι: καὶ σύ, παῖ Λαερτίου,</TextUnit>
    <TextUnit id="400" loc="403">χάλα τοκεῦσιν εἰκότως θυμουμένοις,</TextUnit>
    <TextUnit id="401" loc="404">σύ τ', ὦ τάλαινα, τοῖς κρατοῦσι μὴ μάχου.</TextUnit>
    <TextUnit id="402" loc="405">βούλῃ πεσεῖν πρὸς οὖδας ἑλκῶσαί τε σὸν</TextUnit>
    <TextUnit id="403" loc="406">γέροντα χρῶτα πρὸς βίαν ὠθουμένη,</TextUnit>
    <TextUnit id="404" loc="407">ἀσχημονῆσαί τ' ἐκ νέου βραχίονος</TextUnit>
    <TextUnit id="405" loc="408">σπασθεῖς', ἃ πείσῃ; μὴ σύ γ': οὐ γὰρ ἄξιον.</TextUnit>
    <TextUnit id="406" loc="409">ἀλλ', ὦ φίλη μοι μῆτερ, ἡδίστην χέρα</TextUnit>
    <TextUnit id="407" loc="410">δὸς καὶ παρειὰν προσβαλεῖν παρηίδι:</TextUnit>
    <TextUnit id="408" loc="411">ὡς οὔποτ' αὖθις, ἀλλὰ νῦν πανύστατον</TextUnit>
    <TextUnit id="409" loc="412">ἀκτῖνα κύκλον θ' ἡλίου προσόψομαι.</TextUnit>
    <TextUnit id="410" loc="413">τέλος δέχῃ δὴ τῶν ἐμῶν προσφθεγμάτων.</TextUnit>
    <TextUnit id="411" loc="414">ὦ μῆτερ, ὦ τεκοῦς', ἄπειμι δὴ κάτω.</TextUnit>
    <TextUnit id="412" loc="415">ὦ θύγατερ, ἡμεῖς δ' ἐν φάει δουλεύσομεν.</TextUnit>
    <TextUnit id="413" loc="416">ἄνυμφος ἀνυμέναιος ὧν μ' ἐχρῆν τυχεῖν.</TextUnit>
    <TextUnit id="414" loc="417">οἰκτρὰ σύ, τέκνον, ἀθλία δ' ἐγὼ γυνή.</TextUnit>
    <TextUnit id="415" loc="418">ἐκεῖ δ' ἐν ̔́Αιδου κείσομαι χωρὶς σέθεν.</TextUnit>
    <TextUnit id="416" loc="419">οἴμοι: τί δράσω; ποῖ τελευτήσω βίον;</TextUnit>
    <TextUnit id="417" loc="420">δούλη θανοῦμαι, πατρὸς οὖς' ἐλευθέρου.</TextUnit>
    <TextUnit id="418" loc="421">ἡμεῖς δὲ πεντήκοντά γ' ἄμμοροι τέκνων.</TextUnit>
    <TextUnit id="419" loc="422">τί σοι πρὸς ̔́Εκτορ' ἢ γέροντ' εἴπω πόσιν;</TextUnit>
    <TextUnit id="420" loc="423">ἄγγελλε πασῶν ἀθλιωτάτην ἐμέ.</TextUnit>
    <TextUnit id="421" loc="424">ὦ στέρνα μαστοί θ', οἵ μ' ἐθρέψαθ' ἡδέως.</TextUnit>
    <TextUnit id="422" loc="425">ὦ τῆς ἀώρου θύγατερ ἀθλίας τύχης.</TextUnit>
    <TextUnit id="423" loc="426">χαῖρ', ὦ τεκοῦσα, χαῖρε Κασάνδρα τ' ἐμοί,</TextUnit>
    <TextUnit id="424" loc="427">χαίρουσιν ἄλλοι, μητρὶ δ' οὐκ ἔστιν τόδε.</TextUnit>
    <TextUnit id="425" loc="428">ὅ τ' ἐν φιλίπποις Θρῃξὶ Πολύδωρος κάσις.</TextUnit>
    <TextUnit id="426" loc="429">εἰ ζῇ γ': ἀπιστῶ δ': ὧδε πάντα δυστυχῶ.</TextUnit>
    <TextUnit id="427" loc="430">ζῇ καὶ θανούσης ὄμμα συγκλῄσει τὸ σόν.</TextUnit>
    <TextUnit id="428" loc="431">τέθνηκ' ἔγωγε πρὶν θανεῖν κακῶν ὕπο.</TextUnit>
    <TextUnit id="429" loc="432">κόμιζ', ̓Οδυσσεῦ, μ' ἀμφιθεὶς κάρα πέπλοις</TextUnit>
    <TextUnit id="430" loc="433">ὡς πρὶν σφαγῆναί γ' ἐκτέτηκα καρδίαν</TextUnit>
    <TextUnit id="431" loc="434">θρήνοισι μητρὸς τήνδε τ' ἐκτήκω γόοις.</TextUnit>
    <TextUnit id="432" loc="435">ὦ φῶς: προσειπεῖν γὰρ σὸν ὄνομ' ἔξεστί μοι,</TextUnit>
    <TextUnit id="433" loc="436">μέτεστι δ' οὐδὲν πλὴν ὅσον χρόνον ξίφους</TextUnit>
    <TextUnit id="434" loc="437">βαίνω μεταξὺ καὶ πυρᾶς ̓Αχιλλέως.</TextUnit>
    <TextUnit id="435" loc="438">οἲ 'γώ, προλείπω: λύεται δέ μου μέλη.</TextUnit>
    <TextUnit id="436" loc="439">ὦ θύγατερ, ἅψαι μητρός, ἔκτεινον χέρα,</TextUnit>
    <TextUnit id="437" loc="440">δός: μὴ λίπῃς μ' ἄπαιδ'. ἀπωλόμην, φίλαι</TextUnit>
    <TextUnit id="438" loc="441">ὣς τὴν Λάκαιναν σύγγονον Διοσκόροιν</TextUnit>
    <TextUnit id="439" loc="442">̔Ελένην ἴδοιμι: διὰ καλῶν γὰρ ὀμμάτων</TextUnit>
    <TextUnit id="440" loc="443">αἴσχιστα Τροίαν εἷλε τὴν εὐδαίμονα.</TextUnit>
    <TextUnit id="441" loc="444">αὔρα, ποντιὰς αὔρα,</TextUnit>
    <TextUnit id="442" loc="445">ἅτε ποντοπόρους κομί-</TextUnit>
    <TextUnit id="443" loc="446">ζεις θοὰς ἀκάτους ἐπ' οἶδμα λίμνας,</TextUnit>
    <TextUnit id="444" loc="447">ποῖ με τὰν μελέαν πορεύ-</TextUnit>
    <TextUnit id="445" loc="448">σεις; τῷ δουλόσυνος πρὸς οἶ-</TextUnit>
    <TextUnit id="446" loc="449">κον κτηθεῖς' ἀφίξομαι; ἢ</TextUnit>
    <TextUnit id="447" loc="450">Δωρίδος ὅρμον αἴας;</TextUnit>
    <TextUnit id="448" loc="451">ἢ Φθιάδος, ἔνθα τὸν</TextUnit>
    <TextUnit id="449" loc="452">καλλίστων ὑδάτων πατέρα</TextUnit>
    <TextUnit id="450" loc="454">φασὶν ̓Απιδανὸν πεδία λιπαίνειν;</TextUnit>
    <TextUnit id="451" loc="455">ἢ νάσων, ἁλιήρει</TextUnit>
    <TextUnit id="452" loc="456">κώπᾳ πεμπομέναν τάλαι-</TextUnit>
    <TextUnit id="453" loc="457">ναν, οἰκτρὰν βιοτὰν ἔχουσαν οἴκοις,</TextUnit>
    <TextUnit id="454" loc="458">ἔνθα πρωτόγονός τε φοῖ-</TextUnit>
    <TextUnit id="455" loc="459">νιξ δάφνα θ' ἱεροὺς ἀνέ-</TextUnit>
    <TextUnit id="456" loc="460">σχε πτόρθους Λατοῖ φίλᾳ ὠ-</TextUnit>
    <TextUnit id="457" loc="461">δῖνος ἄγαλμα Δίας;</TextUnit>
    <TextUnit id="458" loc="463">σὺν Δηλιάσιν τε κού-</TextUnit>
    <TextUnit id="459" loc="464">ραισιν ̓Αρτέμιδος θεᾶς</TextUnit>
    <TextUnit id="460" loc="465">χρυσέαν ἄμπυκα τόξα τ' εὐλογήσω;</TextUnit>
    <TextUnit id="461" loc="466">ἢ Παλλάδος ἐν πόλει</TextUnit>
    <TextUnit id="462" loc="467">τὰς καλλιδίφρους ̓Αθα-</TextUnit>
    <TextUnit id="463" loc="468">ναίας ἐν κροκέῳ πέπλῳ</TextUnit>
    <TextUnit id="464" loc="469">ζεύξομαι ἆρα πώλους ἐν</TextUnit>
    <TextUnit id="465" loc="470">δαιδαλέαισι ποικίλλους'</TextUnit>
    <TextUnit id="466" loc="471">ἀνθοκρόκοισι πήναις, ἢ</TextUnit>
    <TextUnit id="467" loc="472">Τιτάνων γενεὰν</TextUnit>
    <TextUnit id="468" loc="473">τὰν Ζεὺς ἀμφιπύρῳ κοιμί-</TextUnit>
    <TextUnit id="469" loc="474">ζει φλογμῷ Κρονίδας;</TextUnit>
    <TextUnit id="470" loc="475">ὤ μοι τεκέων ἐμῶν,</TextUnit>
    <TextUnit id="471" loc="476">ὤ μοι πατέρων χθονός θ',</TextUnit>
    <TextUnit id="472" loc="477">ἃ καπνῷ κατερείπεται,</TextUnit>
    <TextUnit id="473" loc="478">τυφομένα, δορίκτητος</TextUnit>
    <TextUnit id="474" loc="479">̓Αργεί̈ων: ἐγὼ δ' ἐν ξεί-</TextUnit>
    <TextUnit id="475" loc="480">νᾳ χθονὶ δὴ κέκλημαι δού-</TextUnit>
    <TextUnit id="476" loc="481">λα, λιποῦς' ̓Ασίαν,</TextUnit>
    <TextUnit id="477" loc="482">Εὐρώπας θεραπνᾶν ἀλλά-</TextUnit>
    <TextUnit id="478" loc="483">ξας' ̔́Αιδα θαλάμους.</TextUnit>
    <TextUnit id="479" loc="484">ποῦ τὴν ἄνασσαν δή ποτ' οὖσαν ̓Ιλίου</TextUnit>
    <TextUnit id="480" loc="485">̔Εκάβην ἂν ἐξεύροιμι, Τρῳάδες κόραι;</TextUnit>
    <TextUnit id="481" loc="486">αὕτη πέλας σου νῶτ' ἔχους' ἐπὶ χθονί,</TextUnit>
    <TextUnit id="482" loc="487">Ταλθύβιε, κεῖται ξυγκεκλῃμένη πέπλοις.</TextUnit>
    <TextUnit id="483" loc="488">ὦ Ζεῦ, τί λέξω; πότερά ς' ἀνθρώπους ὁρᾶν;</TextUnit>
    <TextUnit id="484" loc="489">ἢ δόξαν ἄλλως τήνδε κεκτῆσθαι μάτην,</TextUnit>
    <TextUnit id="485" loc="490">ψευδῆ, δοκοῦντας δαιμόνων εἶναι γένος</TextUnit>
    <TextUnit id="486" loc="491">τύχην δὲ πάντα τἀν βροτοῖς ἐπισκοπεῖν;</TextUnit>
    <TextUnit id="487" loc="492">οὐχ ἥδ' ἄνασσα τῶν πολυχρύσων Φρυγῶν,</TextUnit>
    <TextUnit id="488" loc="493">οὐχ ἥδε Πριάμου τοῦ μέγ' ὀλβίου δάμαρ;</TextUnit>
    <TextUnit id="489" loc="494">καὶ νῦν πόλις μὲν πᾶς' ἀνέστηκεν δορί,</TextUnit>
    <TextUnit id="490" loc="495">αὐτὴ δὲ δούλη γραῦς ἄπαις ἐπὶ χθονὶ</TextUnit>
    <TextUnit id="491" loc="496">κεῖται, κόνει φύρουσα δύστηνον κάρα.</TextUnit>
    <TextUnit id="492" loc="497">φεῦ φεῦ: γέρων μέν εἰμ', ὅμως δέ μοι θανεῖν</TextUnit>
    <TextUnit id="493" loc="498">εἴη πρὶν αἰσχρᾷ περιπεσεῖν τύχῃ τινί.</TextUnit>
    <TextUnit id="494" loc="499">ἀνίστας', ὦ δύστηνε, καὶ μετάρσιον</TextUnit>
    <TextUnit id="495" loc="500">πλευρὰν ἔπαιρε καὶ τὸ πάλλευκον κάρα.</TextUnit>
    <TextUnit id="496" loc="501">ἔα: τίς οὗτος σῶμα τοὐμὸν οὐκ ἐᾷ</TextUnit>
    <TextUnit id="497" loc="502">κεῖσθαι; τί κινεῖς μ', ὅστις εἶ, λυπουμένην;</TextUnit>
    <TextUnit id="498" loc="503">Ταλθύβιος ἥκω Δαναϊδῶν ὑπηρέτης,</TextUnit>
    <TextUnit id="499" loc="504">̓Αγαμέμνονος πέμψαντος, ὦ γύναι, μέτα.</TextUnit>
    <TextUnit id="500" loc="505">ὦ φίλτατ', ἆρα κἄμ' ἐπισφάξαι τάφῳ</TextUnit>
    <TextUnit id="501" loc="506">δοκοῦν ̓Αχαιοῖς ἦλθες; ὡς φίλ' ἂν λέγοις.</TextUnit>
    <TextUnit id="502" loc="507">σπεύδωμεν, ἐγκονῶμεν: ἡγοῦ μοι, γέρον.</TextUnit>
    <TextUnit id="503" loc="508">σὴν παῖδα κατθανοῦσαν ὡς θάψῃς, γύναι,</TextUnit>
    <TextUnit id="504" loc="509">ἥκω μεταστείχων σε: πέμπουσιν δέ με</TextUnit>
    <TextUnit id="505" loc="510">δισσοί τ' ̓Ατρεῖδαι καὶ λεὼς ̓Αχαιικός.</TextUnit>
    <TextUnit id="506" loc="511">οἴμοι, τί λέξεις; οὐκ ἄρ' ὡς θανουμένους</TextUnit>
    <TextUnit id="507" loc="512">μετῆλθες ἡμᾶς, ἀλλὰ σημανῶν κακά;</TextUnit>
    <TextUnit id="508" loc="513">ὄλωλας, ὦ παῖ, μητρὸς ἁρπασθεῖς' ἄπο:</TextUnit>
    <TextUnit id="509" loc="514">ἡμεῖς δ' ἄτεκνοι τοὐπὶ ς': ὦ τάλαιν' ἐγώ.</TextUnit>
    <TextUnit id="510" loc="515">πῶς καί νιν ἐξεπράξατ'; ἆρ' αἰδούμενοι;</TextUnit>
    <TextUnit id="511" loc="516">ἢ πρὸς τὸ δεινὸν ἤλθεθ' ὡς ἐχθράν, γέρον,</TextUnit>
    <TextUnit id="512" loc="517">κτείνοντες; εἰπέ, καίπερ οὐ λέξων φίλα.</TextUnit>
    <TextUnit id="513" loc="518">διπλᾶ με χρῄζεις δάκρυα κερδᾶναι, γύναι,</TextUnit>
    <TextUnit id="514" loc="519">σῆς παιδὸς οἴκτῳ: νῦν τε γὰρ λέγων κακὰ</TextUnit>
    <TextUnit id="515" loc="520">τέγξω τόδ' ὄμμα, πρὸς τάφῳ θ' ὅτ' ὤλλυτο.</TextUnit>
    <TextUnit id="516" loc="521">παρῆν μὲν ὄχλος πᾶς ̓Αχαιικοῦ στρατοῦ</TextUnit>
    <TextUnit id="517" loc="522">πλήρης πρὸ τύμβου σῆς κόρης ἐπὶ σφαγάς:</TextUnit>
    <TextUnit id="518" loc="523">λαβὼν δ' ̓Αχιλλέως παῖς Πολυξένην χερὸς</TextUnit>
    <TextUnit id="519" loc="524">ἔστης' ἐπ' ἄκρου χώματος, πέλας δ' ἐγώ:</TextUnit>
    <TextUnit id="520" loc="525">λεκτοί τ' ̓Αχαιῶν ἔκκριτοι νεανίαι,</TextUnit>
    <TextUnit id="521" loc="526">σκίρτημα μόσχου σῆς καθέξοντες χεροῖν,</TextUnit>
    <TextUnit id="522" loc="527">ἕσποντο. πλῆρες δ' ἐν χεροῖν λαβὼν δέπας</TextUnit>
    <TextUnit id="523" loc="528">πάγχρυσον αἴρει χειρὶ παῖς ̓Αχιλλέως</TextUnit>
    <TextUnit id="524" loc="529">χοὰς θανόντι πατρί: σημαίνει δέ μοι</TextUnit>
    <TextUnit id="525" loc="530">σιγὴν ̓Αχαιῶν παντὶ κηρῦξαι στρατῷ.</TextUnit>
    <TextUnit id="526" loc="531">κἀγὼ καταστὰς εἶπον ἐν μέσοις τάδε:</TextUnit>
    <TextUnit id="527" loc="532">Σιγᾶτ', ̓Αχαιοί, σῖγα πᾶς ἔστω λεώς,</TextUnit>
    <TextUnit id="528" loc="533">σίγα σιώπα: νήνεμον δ' ἔστης' ὄχλον.</TextUnit>
    <TextUnit id="529" loc="534">ὃ δ' εἶπεν: ̓͂Ω παῖ Πηλέως, πατὴρ δ' ἐμός,</TextUnit>
    <TextUnit id="530" loc="535">δέξαι χοάς μοι τάσδε κηλητηρίους,</TextUnit>
    <TextUnit id="531" loc="536">νεκρῶν ἀγωγούς: ἐλθὲ δ', ὡς πίῃς μέλαν</TextUnit>
    <TextUnit id="532" loc="537">κόρης ἀκραιφνὲς αἷμ', ὅ σοι δωρούμεθα</TextUnit>
    <TextUnit id="533" loc="538">στρατός τε κἀγώ: πρευμενὴς δ' ἡμῖν γενοῦ</TextUnit>
    <TextUnit id="534" loc="539">λῦσαί τε πρύμνας καὶ χαλινωτήρια</TextUnit>
    <TextUnit id="535" loc="540">νεῶν δὸς ἡμῖν †πρευμενοῦς† τ' ἀπ' ̓Ιλίου</TextUnit>
    <TextUnit id="536" loc="541">νόστου τυχόντας πάντας ἐς πάτραν μολεῖν.</TextUnit>
    <TextUnit id="537" loc="542">τοσαῦτ' ἔλεξε, πᾶς δ' ἐπηύξατο στρατός.</TextUnit>
    <TextUnit id="538" loc="543">εἶτ' ἀμφίχρυσον φάσγανον κώπης λαβὼν</TextUnit>
    <TextUnit id="539" loc="544">ἐξεῖλκε κολεοῦ, λογάσι δ' ̓Αργείων στρατοῦ</TextUnit>
    <TextUnit id="540" loc="545">νεανίαις ἔνευσε παρθένον λαβεῖν.</TextUnit>
    <TextUnit id="541" loc="546">ἣ δ', ὡς ἐφράσθη, τόνδ' ἐσήμηνεν λόγον:</TextUnit>
    <TextUnit id="542" loc="547">̓͂Ω τὴν ἐμὴν πέρσαντες ̓Αργεῖοι πόλιν,</TextUnit>
    <TextUnit id="543" loc="548">ἑκοῦσα θνῄσκω: μή τις ἅψηται χροὸς</TextUnit>
    <TextUnit id="544" loc="549">τοὐμοῦ: παρέξω γὰρ δέρην εὐκαρδίως.</TextUnit>
    <TextUnit id="545" loc="550">ἐλευθέραν δέ μ', ὡς ἐλευθέρα θάνω,</TextUnit>
    <TextUnit id="546" loc="551">πρὸς θεῶν, μεθέντες κτείνατ': ἐν νεκροῖσι γὰρ</TextUnit>
    <TextUnit id="547" loc="552">δούλη κεκλῆσθαι βασιλὶς οὖς' αἰσχύνομαι.</TextUnit>
    <TextUnit id="548" loc="553">λαοὶ δ' ἐπερρόθησαν, ̓Αγαμέμνων τ' ἄναξ</TextUnit>
    <TextUnit id="549" loc="554">εἶπεν μεθεῖναι παρθένον νεανίαις.</TextUnit>
    <TextUnit id="550" loc="555">οἳ δ', ὡς τάχιστ' ἤκουσαν ὑστάτην ὄπα,</TextUnit>
    <TextUnit id="551" loc="556">μεθῆκαν, οὗπερ καὶ μέγιστον ἦν κράτος.</TextUnit>
    <TextUnit id="552" loc="557">κἀπεὶ τόδ' εἰσήκουσε δεσποτῶν ἔπος,</TextUnit>
    <TextUnit id="553" loc="558">λαβοῦσα πέπλους ἐξ ἄκρας ἐπωμίδος</TextUnit>
    <TextUnit id="554" loc="559">ἔρρηξε λαγόνας ἐς μέσας παρ' ὀμφαλόν,</TextUnit>
    <TextUnit id="555" loc="560">μαστούς τ' ἔδειξε στέρνα θ' ὡς ἀγάλματος</TextUnit>
    <TextUnit id="556" loc="561">κάλλιστα, καὶ καθεῖσα πρὸς γαῖαν γόνυ</TextUnit>
    <TextUnit id="557" loc="562">ἔλεξε πάντων τλημονέστατον λόγον:</TextUnit>
    <TextUnit id="558" loc="563">̓Ιδού, τόδ', εἰ μὲν στέρνον, ὦ νεανία,</TextUnit>
    <TextUnit id="559" loc="564">παίειν προθυμῇ, παῖσον, εἰ δ' ὑπ' αὐχένα</TextUnit>
    <TextUnit id="560" loc="565">χρῄζεις, πάρεστι λαιμὸς εὐτρεπὴς ὅδε.</TextUnit>
    <TextUnit id="561" loc="566">ὃ δ' οὐ θέλων τε καὶ θέλων οἴκτῳ κόρης,</TextUnit>
    <TextUnit id="562" loc="567">τέμνει σιδήρῳ πνεύματος διαρροάς:</TextUnit>
    <TextUnit id="563" loc="568">κρουνοὶ δ' ἐχώρουν. ἣ δὲ καὶ θνῄσκους' ὅμως</TextUnit>
    <TextUnit id="564" loc="569">πολλὴν πρόνοιαν εἶχεν εὐσχήμων πεσεῖν,</TextUnit>
    <TextUnit id="565" loc="570">κρύπτους' ἃ κρύπτειν ὄμματ' ἀρσένων χρεών.</TextUnit>
    <TextUnit id="566" loc="571">ἐπεὶ δ' ἀφῆκε πνεῦμα θανασίμῳ σφαγῇ,</TextUnit>
    <TextUnit id="567" loc="572">οὐδεὶς τὸν αὐτὸν εἶχεν ̓Αργείων πόνον:</TextUnit>
    <TextUnit id="568" loc="573">ἀλλ' οἳ μὲν αὐτῶν τὴν θανοῦσαν ἐκ χερῶν</TextUnit>
    <TextUnit id="569" loc="574">φύλλοις ἔβαλλον, οἳ δὲ πληροῦσιν πυρὰν</TextUnit>
    <TextUnit id="570" loc="575">κορμοὺς φέροντες πευκίνους, ὁ δ' οὐ φέρων</TextUnit>
    <TextUnit id="571" loc="576">πρὸς τοῦ φέροντος τοιάδ' ἤκουεν κακά:</TextUnit>
    <TextUnit id="572" loc="577">̔́Εστηκας, ὦ κάκιστε, τῇ νεάνιδι</TextUnit>
    <TextUnit id="573" loc="578">οὐ πέπλον οὐδὲ κόσμον ἐν χεροῖν ἔχων;</TextUnit>
    <TextUnit id="574" loc="579">οὐκ εἶ τι δώσων τῇ περίσς' εὐκαρδίῳ</TextUnit>
    <TextUnit id="575" loc="580">ψυχήν τ' ἀρίστῃ; τοιάδ' ἀμφὶ σῆς λέγων</TextUnit>
    <TextUnit id="576" loc="581">παιδὸς θανούσης, εὐτεκνωτάτην τέ σε</TextUnit>
    <TextUnit id="577" loc="582">πασῶν γυναικῶν δυστυχεστάτην θ' ὁρῶ.</TextUnit>
    <TextUnit id="578" loc="583">δεινόν τι πῆμα Πριαμίδαις ἐπέζεσεν</TextUnit>
    <TextUnit id="579" loc="584">πόλει τε τἠμῇ θεῶν ἀνάγκαισιν τόδε.</TextUnit>
    <TextUnit id="580" loc="585">ὦ θύγατερ, οὐκ οἶδ' εἰς ὅ τι βλέψω κακῶν,</TextUnit>
    <TextUnit id="581" loc="586">πολλῶν παρόντων: ἢν γὰρ ἅψωμαί τινος,</TextUnit>
    <TextUnit id="582" loc="587">τόδ' οὐκ ἐᾷ με, παρακαλεῖ δ' ἐκεῖθεν αὖ</TextUnit>
    <TextUnit id="583" loc="588">λύπη τις ἄλλη διάδοχος κακῶν κακοῖς.</TextUnit>
    <TextUnit id="584" loc="589">καὶ νῦν τὸ μὲν σὸν ὥστε μὴ στένειν πάθος</TextUnit>
    <TextUnit id="585" loc="590">οὐκ ἂν δυναίμην ἐξαλείψασθαι φρενός:</TextUnit>
    <TextUnit id="586" loc="591">τὸ δ' αὖ λίαν παρεῖλες ἀγγελθεῖσά μοι</TextUnit>
    <TextUnit id="587" loc="592">γενναῖος. οὔκουν δεινόν, εἰ γῆ μὲν κακὴ</TextUnit>
    <TextUnit id="588" loc="593">τυχοῦσα καιροῦ θεόθεν εὖ στάχυν φέρει,</TextUnit>
    <TextUnit id="589" loc="594">χρηστὴ δ' ἁμαρτοῦς' ὧν χρεὼν αὐτὴν τυχεῖν</TextUnit>
    <TextUnit id="590" loc="595">κακὸν δίδωσι καρπόν, ἀνθρώποις δ' ἀεὶ</TextUnit>
    <TextUnit id="591" loc="596">ὁ μὲν πονηρὸς οὐδὲν ἄλλο πλὴν κακός,</TextUnit>
    <TextUnit id="592" loc="597">ὁ δ' ἐσθλὸς ἐσθλός, οὐδὲ συμφορᾶς ὕπο</TextUnit>
    <TextUnit id="593" loc="598">φύσιν διέφθειρ', ἀλλὰ χρηστός ἐστ' ἀεί;</TextUnit>
    <TextUnit id="594" loc="599">ἆρ' οἱ τεκόντες διαφέρουσιν ἢ τροφαί;</TextUnit>
    <TextUnit id="595" loc="600">ἔχει γε μέντοι καὶ τὸ θρεφθῆναι καλῶς</TextUnit>
    <TextUnit id="596" loc="601">δίδαξιν ἐσθλοῦ: τοῦτο δ' ἤν τις εὖ μάθῃ,</TextUnit>
    <TextUnit id="597" loc="602">οἶδεν τό γ' αἰσχρόν, κανόνι τοῦ καλοῦ μαθών.</TextUnit>
    <TextUnit id="598" loc="603">καὶ ταῦτα μὲν δὴ νοῦς ἐτόξευσεν μάτην:</TextUnit>
    <TextUnit id="599" loc="604">σὺ δ' ἐλθὲ καὶ σήμηνον ̓Αργείοις τάδε,</TextUnit>
    <TextUnit id="600" loc="605">μὴ θιγγάνειν μοι μηδέν', ἀλλ' εἴργειν ὄχλον,</TextUnit>
    <TextUnit id="601" loc="606">τῆς παιδός. ἔν τοι μυρίῳ στρατεύματι</TextUnit>
    <TextUnit id="602" loc="607">ἀκόλαστος ὄχλος ναυτική τ' ἀναρχία</TextUnit>
    <TextUnit id="603" loc="608">κρείσσων πυρός, κακὸς δ' ὁ μή τι δρῶν κακόν.</TextUnit>
    <TextUnit id="604" loc="609">σὺ δ' αὖ λαβοῦσα τεῦχος, ἀρχαία λάτρι,</TextUnit>
    <TextUnit id="605" loc="610">βάψας' ἔνεγκε δεῦρο ποντίας ἁλός,</TextUnit>
    <TextUnit id="606" loc="611">ὡς παῖδα λουτροῖς τοῖς πανυστάτοις ἐμήν,</TextUnit>
    <TextUnit id="607" loc="612">νύμφην τ' ἄνυμφον παρθένον τ' ἀπάρθενον,</TextUnit>
    <TextUnit id="608" loc="613">λούσω προθῶμαί θ' — ὡς μὲν ἀξία, πόθεν;</TextUnit>
    <TextUnit id="609" loc="614">οὐκ ἂν δυναίμην: ὡς δ' ἔχω — τί γὰρ πάθω; —</TextUnit>
    <TextUnit id="610" loc="615">κόσμον τ' ἀγείρας' αἰχμαλωτίδων πάρα,</TextUnit>
    <TextUnit id="611" loc="616">αἵ μοι πάρεδροι τῶνδ' ἔσω σκηνωμάτων</TextUnit>
    <TextUnit id="612" loc="617">ναίουσιν, εἴ τις τοὺς νεωστὶ δεσπότας</TextUnit>
    <TextUnit id="613" loc="618">λαθοῦς' ἔχει τι κλέμμα τῶν αὑτῆς δόμων.</TextUnit>
    <TextUnit id="614" loc="619">ὦ σχήματ' οἴκων, ὦ ποτ' εὐτυχεῖς δόμοι,</TextUnit>
    <TextUnit id="615" loc="620">ὦ πλεῖστ' ἔχων κάλλιστά τ', εὐτεκνώτατε</TextUnit>
    <TextUnit id="616" loc="621">Πρίαμε, γεραιά θ' ἥδ' ἐγὼ μήτηρ τέκνων,</TextUnit>
    <TextUnit id="617" loc="622">ὡς ἐς τὸ μηδὲν ἥκομεν, φρονήματος</TextUnit>
    <TextUnit id="618" loc="623">τοῦ πρὶν στερέντες. εἶτα δῆτ' ὀγκούμεθα,</TextUnit>
    <TextUnit id="619" loc="624">ὃ μέν τις ἡμῶν πλουσίοις ἐν δώμασιν,</TextUnit>
    <TextUnit id="620" loc="625">ὃ δ' ἐν πολίταις τίμιος κεκλημένος.</TextUnit>
    <TextUnit id="621" loc="626">τὰ δ' οὐδὲν ἄλλως, φροντίδων βουλεύματα</TextUnit>
    <TextUnit id="622" loc="627">γλώσσης τε κόμποι. κεῖνος ὀλβιώτατος,</TextUnit>
    <TextUnit id="623" loc="628">ὅτῳ κατ' ἦμαρ τυγχάνει μηδὲν κακόν.</TextUnit>
    <TextUnit id="624" loc="629">ἐμοὶ χρῆν συμφοράν,</TextUnit>
    <TextUnit id="625" loc="630">ἐμοὶ χρῆν πημονὰν γενέσθαι,</TextUnit>
    <TextUnit id="626" loc="631">̓Ιδαίαν ὅτε πρῶτον ὕλαν</TextUnit>
    <TextUnit id="627" loc="632">̓Αλέξανδρος εἰλατίναν</TextUnit>
    <TextUnit id="628" loc="633">ἐτάμεθ', ἅλιον ἐπ' οἶδμα ναυστολήσων</TextUnit>
    <TextUnit id="629" loc="635">̔Ελένας ἐπὶ λέκτρα, τὰν</TextUnit>
    <TextUnit id="630" loc="636">καλλίσταν ὁ χρυσοφαὴς</TextUnit>
    <TextUnit id="631" loc="637">̔́Αλιος αὐγάζει.</TextUnit>
    <TextUnit id="632" loc="638">πόνοι γὰρ καὶ πόνων</TextUnit>
    <TextUnit id="633" loc="640">ἀνάγκαι κρείσσονες κυκλοῦνται</TextUnit>
    <TextUnit id="634" loc="641">κοινὸν δ' ἐξ ἰδίας ἀνοίας</TextUnit>
    <TextUnit id="635" loc="642">κακὸν τᾷ Σιμουντίδι γᾷ</TextUnit>
    <TextUnit id="636" loc="643">ὀλέθριον ἔμολε συμφορά τ' ἀπ' ἄλλων.</TextUnit>
    <TextUnit id="637" loc="644">ἐκρίθη δ' ἔρις, ἃν ἐν ̓́Ι-</TextUnit>
    <TextUnit id="638" loc="645">δᾳ κρίνει τρισσὰς μακάρων</TextUnit>
    <TextUnit id="639" loc="646">παῖδας ἀνὴρ βούτας,</TextUnit>
    <TextUnit id="640" loc="647">ἐπὶ δορὶ καὶ φόνῳ καὶ ἐμῶν μελάθρων λώβᾳ:</TextUnit>
    <TextUnit id="641" loc="650">στένει δὲ καί τις ἀμφὶ τὸν εὔροον Εὐρώταν</TextUnit>
    <TextUnit id="642" loc="651">Λάκαινα πολυδάκρυτος ἐν δόμοις κόρα,</TextUnit>
    <TextUnit id="643" loc="653">πολιάν τ' ἐπὶ κρᾶτα μάτηρ</TextUnit>
    <TextUnit id="644" loc="654">τέκνων θανόντων</TextUnit>
    <TextUnit id="645" loc="655">†τίθεται χέρα δρύπτεται παρειάν,†</TextUnit>
    <TextUnit id="646" loc="656">δίαιμον ὄνυχα τιθεμένα σπαραγμοῖς.</TextUnit>
    <TextUnit id="647" loc="658">γυναῖκες, ̔Εκάβη ποῦ ποθ' ἡ παναθλία,</TextUnit>
    <TextUnit id="648" loc="659">ἡ πάντα νικῶς' ἄνδρα καὶ θῆλυν σπορὰν</TextUnit>
    <TextUnit id="649" loc="660">κακοῖσιν; οὐδεὶς στέφανον ἀνθαιρήσεται.</TextUnit>
    <TextUnit id="650" loc="661">τί δ', ὦ τάλαινα σῆς κακογλώσσου βοῆς;</TextUnit>
    <TextUnit id="651" loc="662">ὡς οὔποθ' εὕδει λυπρά σου κηρύγματα.</TextUnit>
    <TextUnit id="652" loc="663">̔Εκάβῃ φέρω τόδ' ἄλγος: ἐν κακοῖσι δὲ</TextUnit>
    <TextUnit id="653" loc="664">οὐ ῥᾴδιον βροτοῖσιν εὐφημεῖν στόμα.</TextUnit>
    <TextUnit id="654" loc="665">καὶ μὴν περῶσα τυγχάνει δόμων ὕπερ</TextUnit>
    <TextUnit id="655" loc="666">ἥδ', ἐς δὲ καιρὸν σοῖσι φαίνεται λόγοις.</TextUnit>
    <TextUnit id="656" loc="667">ὦ παντάλαινα κἄτι μᾶλλον ἢ λέγω,</TextUnit>
    <TextUnit id="657" loc="668">δέσποιν', ὄλωλας κοὐκέτ' εἶ, βλέπουσα φῶς,</TextUnit>
    <TextUnit id="658" loc="669">ἄπαις ἄνανδρος ἄπολις ἐξεφθαρμένη.</TextUnit>
    <TextUnit id="659" loc="670">οὐ καινὸν εἶπας, εἰδόσιν δ' ὠνείδισας.</TextUnit>
    <TextUnit id="660" loc="671">ἀτὰρ τί νεκρὸν τόνδε μοι Πολυξένης</TextUnit>
    <TextUnit id="661" loc="672">ἥκεις κομίζους', ἧς ἀπηγγέλθη τάφος</TextUnit>
    <TextUnit id="662" loc="673">πάντων ̓Αχαιῶν διὰ χερὸς σπουδὴν ἔχειν;</TextUnit>
    <TextUnit id="663" loc="674">ἥδ' οὐδὲν οἶδεν, ἀλλά μοι Πολυξένην</TextUnit>
    <TextUnit id="664" loc="675">θρηνεῖ, νέων δὲ πημάτων οὐχ ἅπτεται.</TextUnit>
    <TextUnit id="665" loc="676">οἲ 'γὼ τάλαινα: μῶν τὸ βακχεῖον κάρα</TextUnit>
    <TextUnit id="666" loc="677">τῆς θεσπιῳδοῦ δεῦρο Κασάνδρας φέρεις;</TextUnit>
    <TextUnit id="667" loc="678">ζῶσαν λέλακας, τὸν θανόντα δ' οὐ στένεις</TextUnit>
    <TextUnit id="668" loc="679">τόνδ': ἀλλ' ἄθρησον σῶμα γυμνωθὲν νεκροῦ,</TextUnit>
    <TextUnit id="669" loc="680">εἴ σοι φανεῖται θαῦμα καὶ παρ' ἐλπίδας.</TextUnit>
    <TextUnit id="670" loc="681">οἴμοι, βλέπω δὴ παῖδ' ἐμὸν τεθνηκότα,</TextUnit>
    <TextUnit id="671" loc="682">Πολύδωρον, ὅν μοι Θρῂξ ἔσῳζ' οἴκοις ἀνήρ.</TextUnit>
    <TextUnit id="672" loc="683">ἀπωλόμην δύστηνος, οὐκέτ' εἰμὶ δή.</TextUnit>
    <TextUnit id="673" loc="684">ὦ τέκνον τέκνον,</TextUnit>
    <TextUnit id="674" loc="685">αἰαῖ, κατάρχομαι γόων,</TextUnit>
    <TextUnit id="675" loc="686">βακχεῖον ἐξ ἀλάστορος</TextUnit>
    <TextUnit id="676" loc="687">ἀρτιμαθῆ νόμον.</TextUnit>
    <TextUnit id="677" loc="688">ἔγνως γὰρ ἄτην παιδός, ὦ δύστηνε σύ;</TextUnit>
    <TextUnit id="678" loc="689">ἄπιστ' ἄπιστα, καινὰ καινὰ δέρκομαι.</TextUnit>
    <TextUnit id="679" loc="690">ἕτερα δ' ἀφ' ἑτέρων κακὰ κακῶν κυρεῖ:</TextUnit>
    <TextUnit id="680" loc="691">οὐδέ ποτ' ἀστένακτος ἀδάκρυτος ἁ-</TextUnit>
    <TextUnit id="681" loc="692">μέρα μ' ἐπισχήσει.</TextUnit>
    <TextUnit id="682" loc="693">δείν', ὦ τάλαινα, δεινὰ πάσχομεν κακά.</TextUnit>
    <TextUnit id="683" loc="694">ὦ τέκνον τέκνον ταλαίνας ματρός,</TextUnit>
    <TextUnit id="684" loc="695">τίνι μόρῳ θνῄσκεις,</TextUnit>
    <TextUnit id="685" loc="696">τίνι πότμῳ κεῖσαι;</TextUnit>
    <TextUnit id="686" loc="697">πρὸς τίνος ἀνθρώπων;</TextUnit>
    <TextUnit id="687" loc="698">οὐκ οἶδ': ἐπ' ἀκταῖς νιν κυρῶ θαλασσίαις</TextUnit>
    <TextUnit id="688" loc="699">ἔκβλητον, ἢ πέσημα φοινίου δορός,</TextUnit>
    <TextUnit id="689" loc="700">ἐν ψαμάθῳ λευρᾷ;</TextUnit>
    <TextUnit id="690" loc="701">πόντου νιν ἐξήνεγκε πελάγιος κλύδων.</TextUnit>
    <TextUnit id="691" loc="702">ὤμοι, αἰαῖ, ἔμαθον ἔνυπνον ὀμμάτων</TextUnit>
    <TextUnit id="692" loc="704">ἐμῶν ὄψιν: οὔ με παρέβα</TextUnit>
    <TextUnit id="693" loc="705">φάσμα μελανόπτερον, τὰν ἐσεῖδον ἀμφὶ σέ,</TextUnit>
    <TextUnit id="694" loc="706">ὦ τέκνον, οὐκέτ' ὄντα Διὸς ἐν φάει.</TextUnit>
    <TextUnit id="695" loc="709">τίς γάρ νιν ἔκτειν'; οἶσθ' ὀνειρόφρων φράσαι;</TextUnit>
    <TextUnit id="696" loc="710">ἐμὸς ἐμὸς ξένος, Θρῄκιος ἱππότας,</TextUnit>
    <TextUnit id="697" loc="711">ἵν' ὁ γέρων πατὴρ ἔθετό νιν κρύψας.</TextUnit>
    <TextUnit id="698" loc="713">οἴμοι, τί λέξεις; χρυσὸν ὡς ἔχοι κτανών;</TextUnit>
    <TextUnit id="699" loc="714">ἄρρητ' ἀνωνόμαστα, θαυμάτων πέρα,</TextUnit>
    <TextUnit id="700" loc="715">οὐχ ὅσι' οὐδ' ἀνεκτά. ποῦ δίκα ξένων;</TextUnit>
    <TextUnit id="701" loc="716">ὦ κατάρατ' ἀνδρῶν, ὡς διεμοιράσω</TextUnit>
    <TextUnit id="702" loc="718">χρόα, σιδαρέῳ τεμὼν φασγάνῳ</TextUnit>
    <TextUnit id="703" loc="720">μέλεα τοῦδε παιδὸς οὐδ' ᾤκτισας.</TextUnit>
    <TextUnit id="704" loc="722">ὦ τλῆμον, ὥς σε πολυπονωτάτην βροτῶν</TextUnit>
    <TextUnit id="705" loc="723">δαίμων ἔθηκεν ὅστις ἐστί σοι βαρύς.</TextUnit>
    <TextUnit id="706" loc="724">ἀλλ' εἰσορῶ γὰρ τοῦδε δεσπότου δέμας</TextUnit>
    <TextUnit id="707" loc="725">̓Αγαμέμνονος, τοὐνθένδε σιγῶμεν, φίλαι.</TextUnit>
    <TextUnit id="708" loc="726">̔Εκάβη, τί μέλλεις παῖδα σὴν κρύπτειν τάφῳ</TextUnit>
    <TextUnit id="709" loc="727">ἐλθοῦς', ἐφ' οἷσπερ Ταλθύβιος ἤγγειλέ μοι</TextUnit>
    <TextUnit id="710" loc="728">μὴ θιγγάνειν σῆς μηδέν' ̓Αργείων κόρης;</TextUnit>
    <TextUnit id="711" loc="729">ἡμεῖς μὲν οὖν εἰῶμεν οὐδ' ἐψαύομεν:</TextUnit>
    <TextUnit id="712" loc="730">σὺ δὲ σχολάζεις, ὥστε θαυμάζειν ἐμέ.</TextUnit>
    <TextUnit id="713" loc="731">ἥκω δ' ἀποστελῶν σε: τἀκεῖθεν γὰρ εὖ</TextUnit>
    <TextUnit id="714" loc="732">πεπραγμέν' ἐστίν — εἴ τι τῶνδ' ἐστὶν καλῶς.</TextUnit>
    <TextUnit id="715" loc="733">ἔα: τίν' ἄνδρα τόνδ' ἐπὶ σκηναῖς ὁρῶ</TextUnit>
    <TextUnit id="716" loc="734">θανόντα Τρώων; οὐ γὰρ ̓Αργεῖον πέπλοι</TextUnit>
    <TextUnit id="717" loc="735">δέμας περιπτύσσοντες ἀγγέλλουσί μοι.</TextUnit>
    <TextUnit id="718" loc="736">δύστην', ἐμαυτὴν γὰρ λέγω λέγουσα σέ,</TextUnit>
    <TextUnit id="719" loc="737">̔Εκάβη, τί δράσω; πότερα προσπέσω γόνυ</TextUnit>
    <TextUnit id="720" loc="738">̓Αγαμέμνονος τοῦδ' ἢ φέρω σιγῇ κακά;</TextUnit>
    <TextUnit id="721" loc="739">τί μοι προσώπῳ νῶτον ἐγκλίνασα σὸν</TextUnit>
    <TextUnit id="722" loc="740">δύρῃ, τὸ πραχθὲν δ' οὐ λέγεις; — τίς ἔσθ' ὅδε;</TextUnit>
    <TextUnit id="723" loc="741">ἀλλ', εἴ με δούλην πολεμίαν θ' ἡγούμενος</TextUnit>
    <TextUnit id="724" loc="742">γονάτων ἀπώσαιτ', ἄλγος ἂν προσθείμεθ' ἄν.</TextUnit>
    <TextUnit id="725" loc="743">οὔτοι πέφυκα μάντις, ὥστε μὴ κλύων</TextUnit>
    <TextUnit id="726" loc="744">ἐξιστορῆσαι σῶν ὁδὸν βουλευμάτων.</TextUnit>
    <TextUnit id="727" loc="745">ἆρ' ἐκλογίζομαί γε πρὸς τὸ δυσμενὲς</TextUnit>
    <TextUnit id="728" loc="746">μᾶλλον φρένας τοῦδ', ὄντος οὐχὶ δυσμενοῦς;</TextUnit>
    <TextUnit id="729" loc="747">εἴ τοί με βούλῃ τῶνδε μηδὲν εἰδέναι,</TextUnit>
    <TextUnit id="730" loc="748">ἐς ταὐτὸν ἥκεις: καὶ γὰρ οὐδ' ἐγὼ κλύειν.</TextUnit>
    <TextUnit id="731" loc="749">οὐκ ἂν δυναίμην τοῦδε τιμωρεῖν ἄτερ</TextUnit>
    <TextUnit id="732" loc="750">τέκνοισι τοῖς ἐμοῖσι. τί στρέφω τάδε;</TextUnit>
    <TextUnit id="733" loc="751">τολμᾶν ἀνάγκη, κἂν τύχω κἂν μὴ τύχω. —</TextUnit>
    <TextUnit id="734" loc="752">̓Αγάμεμνον, ἱκετεύω σε τῶνδε γουνάτων</TextUnit>
    <TextUnit id="735" loc="753">καὶ σοῦ γενείου δεξιᾶς τ' εὐδαίμονος</TextUnit>
    <TextUnit id="736" loc="754">τί χρῆμα μαστεύουσα; μῶν ἐλεύθερον</TextUnit>
    <TextUnit id="737" loc="755">αἰῶνα θέσθαι; ῥᾴδιον γάρ ἐστί σοι.</TextUnit>
    <TextUnit id="738" loc="756">οὐ δῆτα: τοὺς κακοὺς δὲ τιμωρουμένη</TextUnit>
    <TextUnit id="739" loc="757">αἰῶνα τὸν σύμπαντα δουλεύειν θέλω.</TextUnit>
    <TextUnit id="740" loc="758">καὶ δὴ τίν' ἡμᾶς εἰς ἐπάρκεσιν καλεῖς;</TextUnit>
    <TextUnit id="741" loc="759">οὐδέν τι τούτων ὧν σὺ δοξάζεις, ἄναξ. —</TextUnit>
    <TextUnit id="742" loc="760">ὁρᾷς νεκρὸν τόνδ', οὗ καταστάζω δάκρυ;</TextUnit>
    <TextUnit id="743" loc="761">ὁρῶ: τὸ μέντοι μέλλον οὐκ ἔχω μαθεῖν.</TextUnit>
    <TextUnit id="744" loc="762">τοῦτόν ποτ' ἔτεκον κἄφερον ζώνης ὕπο.</TextUnit>
    <TextUnit id="745" loc="763">ἔστιν δὲ τίς σῶν οὗτος, ὦ τλῆμον, τέκνων;</TextUnit>
    <TextUnit id="746" loc="764">οὐ τῶν θανόντων Πριαμιδῶν ὑπ' ̓Ιλίῳ.</TextUnit>
    <TextUnit id="747" loc="765">ἦ γάρ τιν' ἄλλον ἔτεκες ἢ κείνους, γύναι;</TextUnit>
    <TextUnit id="748" loc="766">ἀνόνητά γ', ὡς ἔοικε, τόνδ' ὃν εἰσορᾷς.</TextUnit>
    <TextUnit id="749" loc="767">ποῦ δ' ὢν ἐτύγχαν', ἡνίκ' ὤλλυτο πτόλις;</TextUnit>
    <TextUnit id="750" loc="768">πατήρ νιν ἐξέπεμψεν ὀρρωδῶν θανεῖν.</TextUnit>
    <TextUnit id="751" loc="769">ποῖ τῶν τότ' ὄντων χωρίσας τέκνων μόνον;</TextUnit>
    <TextUnit id="752" loc="770">ἐς τήνδε χώραν, οὗπερ ηὑρέθη θανών.</TextUnit>
    <TextUnit id="753" loc="771">πρὸς ἄνδρ' ὃς ἄρχει τῆσδε Πολυμήστωρ χθονός;</TextUnit>
    <TextUnit id="754" loc="772">ἐνταῦθ' ἐπέμφθη πικροτάτου χρυσοῦ φύλαξ.</TextUnit>
    <TextUnit id="755" loc="773">θνῄσκει δὲ πρὸς τοῦ καὶ τίνος πότμου τυχών;</TextUnit>
    <TextUnit id="756" loc="774">τίνος γ' ὑπ' ἄλλου; Θρῄξ νιν ὤλεσε ξένος.</TextUnit>
    <TextUnit id="757" loc="775">ὦ τλῆμον: ἦ που χρυσὸν ἠράσθη λαβεῖν;</TextUnit>
    <TextUnit id="758" loc="776">τοιαῦτ', ἐπειδὴ συμφορὰν ἔγνω Φρυγῶν.</TextUnit>
    <TextUnit id="759" loc="777">ηὗρες δὲ ποῦ νιν; ἢ τίς ἤνεγκεν νεκρόν;</TextUnit>
    <TextUnit id="760" loc="778">ἥδ', ἐντυχοῦσα ποντίας ἀκτῆς ἔπι.</TextUnit>
    <TextUnit id="761" loc="779">τοῦτον ματεύους' ἢ πονοῦς' ἄλλον πόνον;</TextUnit>
    <TextUnit id="762" loc="780">λούτρ' ᾤχετ' οἴσους' ἐξ ἁλὸς Πολυξένῃ.</TextUnit>
    <TextUnit id="763" loc="781">κτανών νιν, ὡς ἔοικεν, ἐκβάλλει ξένος.</TextUnit>
    <TextUnit id="764" loc="782">θαλασσόπλαγκτόν γ', ὧδε διατεμὼν χρόα.</TextUnit>
    <TextUnit id="765" loc="783">ὦ σχετλία σὺ τῶν ἀμετρήτων πόνων.</TextUnit>
    <TextUnit id="766" loc="784">ὄλωλα κοὐδὲν λοιπόν, ̓Αγάμεμνον, κακῶν.</TextUnit>
    <TextUnit id="767" loc="785">φεῦ φεῦ: τίς οὕτω δυστυχὴς ἔφυ γυνή;</TextUnit>
    <TextUnit id="768" loc="786">οὐκ ἔστιν, εἰ μὴ τὴν Τύχην αὐτὴν λέγοις.</TextUnit>
    <TextUnit id="769" loc="787">ἀλλ' ὧνπερ οὕνεκ' ἀμφὶ σὸν πίπτω γόνυ</TextUnit>
    <TextUnit id="770" loc="788">ἄκουσον. εἰ μὲν ὅσιά σοι παθεῖν δοκῶ,</TextUnit>
    <TextUnit id="771" loc="789">στέργοιμ' ἄν: εἰ δὲ τοὔμπαλιν, σύ μοι γενοῦ</TextUnit>
    <TextUnit id="772" loc="790">τιμωρὸς ἀνδρός, ἀνοσιωτάτου ξένου,</TextUnit>
    <TextUnit id="773" loc="791">ὃς οὔτε τοὺς γῆς νέρθεν οὔτε τοὺς ἄνω</TextUnit>
    <TextUnit id="774" loc="792">δείσας δέδρακεν ἔργον ἀνοσιώτατον,</TextUnit>
    <TextUnit id="775" loc="793">κοινῆς τραπέζης πολλάκις τυχὼν ἐμοί,</TextUnit>
    <TextUnit id="776" loc="794">ξενίας τ' ἀριθμῷ πρῶτ' ἔχων ἐμῶν φίλων,</TextUnit>
    <TextUnit id="777" loc="795">τυχὼν δ' ὅσων δεῖ — . καὶ λαβὼν προμηθίαν</TextUnit>
    <TextUnit id="778" loc="796">ἔκτεινε: τύμβου δ', εἰ κτανεῖν ἐβούλετο,</TextUnit>
    <TextUnit id="779" loc="797">οὐκ ἠξίωσεν, ἀλλ' ἀφῆκε πόντιον.</TextUnit>
    <TextUnit id="780" loc="798">ἡμεῖς μὲν οὖν δοῦλοί τε κἀσθενεῖς ἴσως:</TextUnit>
    <TextUnit id="781" loc="799">ἀλλ' οἱ θεοὶ σθένουσι χὡ κείνων κρατῶν</TextUnit>
    <TextUnit id="782" loc="800">Νόμος: νόμῳ γὰρ τοὺς θεοὺς ἡγούμεθα</TextUnit>
    <TextUnit id="783" loc="801">καὶ ζῶμεν ἄδικα καὶ δίκαι' ὡρισμένοι:</TextUnit>
    <TextUnit id="784" loc="802">ὃς ἐς ς' ἀνελθὼν εἰ διαφθαρήσεται,</TextUnit>
    <TextUnit id="785" loc="803">καὶ μὴ δίκην δώσουσιν οἵτινες ξένους</TextUnit>
    <TextUnit id="786" loc="804">κτείνουσιν ἢ θεῶν ἱερὰ τολμῶσιν φέρειν,</TextUnit>
    <TextUnit id="787" loc="805">οὐκ ἔστιν οὐδὲν τῶν ἐν ἀνθρώποις ἴσον.</TextUnit>
    <TextUnit id="788" loc="806">ταῦτ' οὖν ἐν αἰσχρῷ θέμενος αἰδέσθητί με:</TextUnit>
    <TextUnit id="789" loc="807">οἴκτιρον ἡμᾶς, ὡς †γραφεύς† τ' ἀποσταθεὶς</TextUnit>
    <TextUnit id="790" loc="808">ἰδοῦ με κἀνάθρησον οἷ' ἔχω κακά.</TextUnit>
    <TextUnit id="791" loc="809">τύραννος ἦ ποτ', ἀλλὰ νῦν δούλη σέθεν,</TextUnit>
    <TextUnit id="792" loc="810">εὔπαις ποτ' οὖσα, νῦν δὲ γραῦς ἄπαις θ' ἅμα,</TextUnit>
    <TextUnit id="793" loc="811">ἄπολις ἔρημος, ἀθλιωτάτη βροτῶν</TextUnit>
    <TextUnit id="794" loc="812">οἴμοι τάλαινα, ποῖ μ' ὑπεξάγεις πόδα;</TextUnit>
    <TextUnit id="795" loc="813">ἔοικα πράξειν οὐδέν: ὦ τάλαιν' ἐγώ.</TextUnit>
    <TextUnit id="796" loc="814">τί δῆτα θνητοὶ τἄλλα μὲν μαθήματα</TextUnit>
    <TextUnit id="797" loc="815">μοχθοῦμεν ὡς χρὴ πάντα καὶ ματεύομεν,</TextUnit>
    <TextUnit id="798" loc="816">Πειθὼ δὲ τὴν τύραννον ἀνθρώποις μόνην</TextUnit>
    <TextUnit id="799" loc="817">οὐδέν τι μᾶλλον ἐς τέλος σπουδάζομεν</TextUnit>
    <TextUnit id="800" loc="818">μισθοὺς διδόντες μανθάνειν, ἵν' ἦν ποτε</TextUnit>
    <TextUnit id="801" loc="819">πείθειν ἅ τις βούλοιτο τυγχάνειν θ' ἅμα;</TextUnit>
    <TextUnit id="802" loc="820">πῶς οὖν ἔτ' ἄν τις ἐλπίσαι πράξειν καλῶς;</TextUnit>
    <TextUnit id="803" loc="821">οἱ μὲν γὰρ ὄντες παῖδες οὐκέτ' εἰσί μοι,</TextUnit>
    <TextUnit id="804" loc="822">αὕτη δ' ἐπ' αἰσχροῖς αἰχμάλωτος. οἴχομαι:</TextUnit>
    <TextUnit id="805" loc="823">καπνὸν δὲ πόλεως τόνδ' ὑπερθρῴσκονθ' ὁρῶ.</TextUnit>
    <TextUnit id="806" loc="824">καὶ μήν — ἴσως μὲν τοῦ λόγου κενὸν τόδε,</TextUnit>
    <TextUnit id="807" loc="825">Κύπριν προβάλλειν: ἀλλ' ὅμως εἰρήσεται:</TextUnit>
    <TextUnit id="808" loc="826">πρὸς σοῖσι πλευροῖς παῖς ἐμὴ κοιμίζεται</TextUnit>
    <TextUnit id="809" loc="827">ἡ φοιβάς, ἣν καλοῦσι Κασάνδραν Φρύγες.</TextUnit>
    <TextUnit id="810" loc="828">ποῦ τὰς φίλας δῆτ' εὐφρόνας δείξεις, ἄναξ,</TextUnit>
    <TextUnit id="811" loc="829">ἢ τῶν ἐν εὐνῇ φιλτάτων ἀσπασμάτων</TextUnit>
    <TextUnit id="812" loc="830">χάριν τίν' ἕξει παῖς ἐμή, κείνης δ' ἐγώ;</TextUnit>
    <TextUnit id="813" loc="831">ἐκ τοῦ σκότου τε τῶν τε νυκτερησίων</TextUnit>
    <TextUnit id="814" loc="832">φίλτρων μεγίστη γίγνεται βροτοῖς χάρις.</TextUnit>
    <TextUnit id="815" loc="833">ἄκουε δή νυν: τὸν θανόντα τόνδ' ὁρᾷς;</TextUnit>
    <TextUnit id="816" loc="834">τοῦτον καλῶς δρῶν ὄντα κηδεστὴν σέθεν</TextUnit>
    <TextUnit id="817" loc="835">δράσεις. ἑνός μοι μῦθος ἐνδεὴς ἔτι.</TextUnit>
    <TextUnit id="818" loc="836">εἴ μοι γένοιτο φθόγγος ἐν βραχίοσι</TextUnit>
    <TextUnit id="819" loc="837">καὶ χερσὶ καὶ κόμαισι καὶ ποδῶν βάσει</TextUnit>
    <TextUnit id="820" loc="838">ἢ Δαιδάλου τέχναισιν ἢ θεῶν τινος,</TextUnit>
    <TextUnit id="821" loc="839">ὡς πάνθ' ὁμαρτῇ σῶν ἔχοιντο γουνάτων</TextUnit>
    <TextUnit id="822" loc="840">κλαίοντ', ἐπισκήπτοντα παντοίους λόγους.</TextUnit>
    <TextUnit id="823" loc="841">ὦ δέσποτ', ὦ μέγιστον ̔́Ελλησιν φάος,</TextUnit>
    <TextUnit id="824" loc="842">πιθοῦ, παράσχες χεῖρα τῇ πρεσβύτιδι</TextUnit>
    <TextUnit id="825" loc="843">τιμωρόν, εἰ καὶ μηδέν ἐστιν, ἀλλ' ὅμως.</TextUnit>
    <TextUnit id="826" loc="844">ἐσθλοῦ γὰρ ἀνδρὸς τῇ δίκῃ θ' ὑπηρετεῖν</TextUnit>
    <TextUnit id="827" loc="845">καὶ τοὺς κακοὺς δρᾶν πανταχοῦ κακῶς ἀεί.</TextUnit>
    <TextUnit id="828" loc="846">δεινόν γε, θνητοῖς ὡς ἅπαντα συμπίτνει,</TextUnit>
    <TextUnit id="829" loc="847">καὶ τὰς ἀνάγκας οἱ νόμοι διώρισαν,</TextUnit>
    <TextUnit id="830" loc="848">φίλους τιθέντες τούς γε πολεμιωτάτους</TextUnit>
    <TextUnit id="831" loc="849">ἐχθρούς τε τοὺς πρὶν εὐμενεῖς ποιούμενοι.</TextUnit>
    <TextUnit id="832" loc="850">ἐγὼ σὲ καὶ σὸν παῖδα καὶ τύχας σέθεν,</TextUnit>
    <TextUnit id="833" loc="851">̔Εκάβη, δι' οἴκτου χεῖρά θ' ἱκεσίαν ἔχω,</TextUnit>
    <TextUnit id="834" loc="852">καὶ βούλομαι θεῶν θ' οὕνεκ' ἀνόσιον ξένον</TextUnit>
    <TextUnit id="835" loc="853">καὶ τοῦ δικαίου τήνδε σοι δοῦναι δίκην,</TextUnit>
    <TextUnit id="836" loc="854">εἴ πως φανείη γ' ὥστε σοί τ' ἔχειν καλῶς,</TextUnit>
    <TextUnit id="837" loc="855">στρατῷ τε μὴ δόξαιμι Κασάνδρας χάριν</TextUnit>
    <TextUnit id="838" loc="856">Θρῄκης ἄνακτι τόνδε βουλεῦσαι φόνον.</TextUnit>
    <TextUnit id="839" loc="857">ἔστιν γὰρ ᾗ ταραγμὸς ἐμπέπτωκέ μοι:</TextUnit>
    <TextUnit id="840" loc="858">— Τὸν ἄνδρα τοῦτον φίλιον ἡγεῖται στρατός,</TextUnit>
    <TextUnit id="841" loc="859">τὸν κατθανόντα δ' ἐχθρόν: εἰ δὲ σοὶ φίλος</TextUnit>
    <TextUnit id="842" loc="860">ὅδ' ἐστί, χωρὶς τοῦτο κοὐ κοινὸν στρατῷ. —</TextUnit>
    <TextUnit id="843" loc="861">πρὸς ταῦτα φρόντιζ': ὡς θέλοντα μέν μ' ἔχεις</TextUnit>
    <TextUnit id="844" loc="862">σοὶ ξυμπονῆσαι καὶ ταχὺν προσαρκέσαι,</TextUnit>
    <TextUnit id="845" loc="863">βραδὺν δ', ̓Αχαιοῖς εἰ διαβληθήσομαι.</TextUnit>
    <TextUnit id="846" loc="864">φεῦ.</TextUnit>
    <TextUnit id="847" loc="865">οὐκ ἔστι θνητῶν ὅστις ἔστ' ἐλεύθερος:</TextUnit>
    <TextUnit id="848" loc="865">ἢ χρημάτων γὰρ δοῦλός ἐστιν ἢ τύχης,</TextUnit>
    <TextUnit id="849" loc="866">ἢ πλῆθος αὐτὸν πόλεος ἢ νόμων γραφαὶ</TextUnit>
    <TextUnit id="850" loc="867">εἴργουσι χρῆσθαι μὴ κατὰ γνώμην τρόποις.</TextUnit>
    <TextUnit id="851" loc="868">ἐπεὶ δὲ ταρβεῖς τῷ τ' ὄχλῳ πλέον νέμεις,</TextUnit>
    <TextUnit id="852" loc="869">ἐγώ σε θήσω τοῦδ' ἐλεύθερον φόβου.</TextUnit>
    <TextUnit id="853" loc="870">σύνισθι μὲν γάρ, ἤν τι βουλεύσω κακὸν</TextUnit>
    <TextUnit id="854" loc="871">τῷ τόνδ' ἀποκτείναντι, συνδράσῃς δὲ μή.</TextUnit>
    <TextUnit id="855" loc="872">ἢν δ' ἐξ ̓Αχαιῶν θόρυβος ἢ 'πικουρία</TextUnit>
    <TextUnit id="856" loc="873">πάσχοντος ἀνδρὸς Θρῃκὸς οἷα πείσεται</TextUnit>
    <TextUnit id="857" loc="874">φανῇ τις, εἶργε μὴ δοκῶν ἐμὴν χάριν.</TextUnit>
    <TextUnit id="858" loc="875">τὰ δ' ἄλλα — θάρσει — πάντ' ἐγὼ θήσω καλῶς.</TextUnit>
    <TextUnit id="859" loc="876">πῶς οὖν; τί δράσεις; πότερα φάσγανον χερὶ</TextUnit>
    <TextUnit id="860" loc="877">λαβοῦσα γραίᾳ φῶτα βάρβαρον κτενεῖς,</TextUnit>
    <TextUnit id="861" loc="878">ἢ φαρμάκοισιν ἢ 'πικουρίᾳ τινί;</TextUnit>
    <TextUnit id="862" loc="879">τίς σοι ξυνέσται χείρ; πόθεν κτήσῃ φίλους;</TextUnit>
    <TextUnit id="863" loc="880">στέγαι κεκεύθας' αἵδε Τρῳάδων ὄχλον.</TextUnit>
    <TextUnit id="864" loc="881">τὰς αἰχμαλώτους εἶπας, ̔Ελλήνων ἄγραν;</TextUnit>
    <TextUnit id="865" loc="882">σὺν ταῖσδε τὸν ἐμὸν φονέα τιμωρήσομαι.</TextUnit>
    <TextUnit id="866" loc="883">καὶ πῶς γυναιξὶν ἀρσένων ἔσται κράτος;</TextUnit>
    <TextUnit id="867" loc="884">δεινὸν τὸ πλῆθος σὺν δόλῳ τε δύσμαχον.</TextUnit>
    <TextUnit id="868" loc="885">δεινόν: τὸ μέντοι θῆλυ μέμφομαι γένος.</TextUnit>
    <TextUnit id="869" loc="886">τί δ'; οὐ γυναῖκες εἷλον Αἰγύπτου τέκνα</TextUnit>
    <TextUnit id="870" loc="887">καὶ Λῆμνον ἄρδην ἀρσένων ἐξῴκισαν;</TextUnit>
    <TextUnit id="871" loc="888">ἀλλ' ὣς γενέσθω: τόνδε μὲν μέθες λόγον,</TextUnit>
    <TextUnit id="872" loc="889">πέμψον δέ μοι τήνδ' ἀσφαλῶς διὰ στρατοῦ</TextUnit>
    <TextUnit id="873" loc="890">γυναῖκα. — καὶ σὺ Θρῃκὶ πλαθεῖσα ξένῳ</TextUnit>
    <TextUnit id="874" loc="891">λέξον: Καλεῖ ς' ἄνασσα δή ποτ' ̓Ιλίου</TextUnit>
    <TextUnit id="875" loc="892">̔Εκάβη, σὸν οὐκ ἔλασσον ἢ κείνης χρέος,</TextUnit>
    <TextUnit id="876" loc="893">καὶ παῖδας: ὡς δεῖ καὶ τέκν' εἰδέναι λόγους</TextUnit>
    <TextUnit id="877" loc="894">τοὺς ἐξ ἐκείνης. — τὸν δὲ τῆς νεοσφαγοῦς</TextUnit>
    <TextUnit id="878" loc="895">Πολυξένης ἐπίσχες, ̓Αγάμεμνον, τάφον,</TextUnit>
    <TextUnit id="879" loc="896">ὡς τώδ' ἀδελφὼ πλησίον μιᾷ φλογί,</TextUnit>
    <TextUnit id="880" loc="897">δισσὴ μέριμνα μητρί, κρυφθῆτον χθονί.</TextUnit>
    <TextUnit id="881" loc="898">ἔσται τάδ' οὕτω: καὶ γὰρ εἰ μὲν ἦν στρατῷ</TextUnit>
    <TextUnit id="882" loc="899">πλοῦς, οὐκ ἂν εἶχον τήνδε σοι δοῦναι χάριν:</TextUnit>
    <TextUnit id="883" loc="900">νῦν δ', οὐ γὰρ ἵης' οὐρίους πνοὰς θεός,</TextUnit>
    <TextUnit id="884" loc="901">μένειν ἀνάγκη πλοῦν ὁρῶντ' ἐς ἥσυχον.</TextUnit>
    <TextUnit id="885" loc="902">γένοιτο δ' εὖ πως: πᾶσι γὰρ κοινὸν τόδε,</TextUnit>
    <TextUnit id="886" loc="903">ἰδίᾳ θ' ἑκάστῳ καὶ πόλει, τὸν μὲν κακὸν</TextUnit>
    <TextUnit id="887" loc="904">κακόν τι πάσχειν, τὸν δὲ χρηστὸν εὐτυχεῖν.</TextUnit>
    <TextUnit id="888" loc="905">σὺ μέν, ὦ πατρὶς ̓Ιλιάς,</TextUnit>
    <TextUnit id="889" loc="906">τῶν ἀπορθήτων πόλις οὐκέτι λέξῃ:</TextUnit>
    <TextUnit id="890" loc="907">τοῖον ̔Ελλάνων νέφος ἀμφί σε κρύπτει</TextUnit>
    <TextUnit id="891" loc="909">δορὶ δὴ δορὶ πέρσαν.</TextUnit>
    <TextUnit id="892" loc="910">ἀπὸ δὲ στεφάναν κέκαρ-</TextUnit>
    <TextUnit id="893" loc="911">σαι πύργων, κατὰ δ' αἰθάλου</TextUnit>
    <TextUnit id="894" loc="912">κηλῖδ' οἰκτροτάταν κέχρω-</TextUnit>
    <TextUnit id="895" loc="913">σαι: τάλαιν',</TextUnit>
    <TextUnit id="896" loc="913b">οὐκέτι ς' ἐμβατεύσω.</TextUnit>
    <TextUnit id="897" loc="914">μεσονύκτιος ὠλλύμαν,</TextUnit>
    <TextUnit id="898" loc="915">ἦμος ἐκ δείπνων ὕπνος ἡδὺς ἐπ' ὄσσοις</TextUnit>
    <TextUnit id="899" loc="916">σκίδναται, μολπᾶν δ' ἄπο καὶ χοροποιῶν</TextUnit>
    <TextUnit id="900" loc="918">θυσιᾶν καταλύσας</TextUnit>
    <TextUnit id="901" loc="919">πόσις ἐν θαλάμοις ἔκει-</TextUnit>
    <TextUnit id="902" loc="920">το, ξυστὸν δ' ἐπὶ πασσάλῳ,</TextUnit>
    <TextUnit id="903" loc="921">ναύταν οὐκέθ' ὁρῶν ὅμι-</TextUnit>
    <TextUnit id="904" loc="922">λον Τροίαν</TextUnit>
    <TextUnit id="905" loc="922b">̓Ιλιάδ' ἐμβεβῶτα.</TextUnit>
    <TextUnit id="906" loc="923">ἐγὼ δὲ πλόκαμον ἀναδέτοις</TextUnit>
    <TextUnit id="907" loc="924">μίτραισιν ἐρρυθμιζόμαν</TextUnit>
    <TextUnit id="908" loc="925">χρυσέων ἐνόπτρων λεύς-</TextUnit>
    <TextUnit id="909" loc="926">σους' ἀτέρμονας εἰς αὐγάς,</TextUnit>
    <TextUnit id="910" loc="927">ἐπιδέμνιος ὡς πέσοιμ' ἐς εὐνάν.</TextUnit>
    <TextUnit id="911" loc="928">ἀνὰ δὲ κέλαδος ἔμολε πόλιν:</TextUnit>
    <TextUnit id="912" loc="929">κέλευσμα δ' ἦν κατ' ἄστυ Τροί-</TextUnit>
    <TextUnit id="913" loc="930">ας τόδ': ̓͂Ω</TextUnit>
    <TextUnit id="914" loc="930">παῖδες ̔Ελλάνων, πότε δὴ πότε τὰν</TextUnit>
    <TextUnit id="915" loc="931">̓Ιλιάδα σκοπιὰν</TextUnit>
    <TextUnit id="916" loc="932">πέρσαντες ἥξετ' οἴκους;</TextUnit>
    <TextUnit id="917" loc="933">λέχη δὲ φίλια μονόπεπλος</TextUnit>
    <TextUnit id="918" loc="934">λιποῦσα, Δωρὶς ὡς κόρα,</TextUnit>
    <TextUnit id="919" loc="935">σεμνὰν προσίζους' οὐκ</TextUnit>
    <TextUnit id="920" loc="936">ἤνυς' ̓́Αρτεμιν ἁ τλάμων:</TextUnit>
    <TextUnit id="921" loc="937">ἄγομαι δὲ θανόντ' ἰδοῦς' ἀκοίταν</TextUnit>
    <TextUnit id="922" loc="938">τὸν ἐμὸν ἅλιον ἐπὶ πέλαγος,</TextUnit>
    <TextUnit id="923" loc="939">πόλιν τ' ἀποσκοποῦς', ἐπεὶ</TextUnit>
    <TextUnit id="924" loc="940">νόστιμον</TextUnit>
    <TextUnit id="925" loc="940">ναῦς ἐκίνησεν πόδα καί μ' ἀπὸ γᾶς</TextUnit>
    <TextUnit id="926" loc="941">ὥρισεν ̓Ιλιάδος:</TextUnit>
    <TextUnit id="927" loc="942">τάλαιν', ἀπεῖπον ἄλγει,</TextUnit>
    <TextUnit id="928" loc="943">τὰν τοῖν Διοσκούροιν ̔Ελέναν κάσιν</TextUnit>
    <TextUnit id="929" loc="944">̓Ιδαῖόν τε βούταν</TextUnit>
    <TextUnit id="930" loc="945">αἰνόπαριν κατάρᾳ</TextUnit>
    <TextUnit id="931" loc="946">διδοῦς', ἐπεί με γᾶς ἐκ</TextUnit>
    <TextUnit id="932" loc="947">πατρῴας ἀπώλεσεν</TextUnit>
    <TextUnit id="933" loc="948">ἐξῴκισέν τ' οἴκων γάμος, οὐ γάμος ἀλλ' ἀ-</TextUnit>
    <TextUnit id="934" loc="949">λάστορός τις οἰζύς:</TextUnit>
    <TextUnit id="935" loc="950">ἃν μήτε πέλαγος ἅλιον ἀπαγάγοι πάλιν,</TextUnit>
    <TextUnit id="936" loc="951">μήτε πα-</TextUnit>
    <TextUnit id="937" loc="952">τρῷον ἵκοιτ' ἐς οἶκον.</TextUnit>
    <TextUnit id="938" loc="953">ὦ φίλτατ' ἀνδρῶν Πρίαμε, φιλτάτη δὲ σύ,</TextUnit>
    <TextUnit id="939" loc="954">̔Εκάβη, δακρύω ς' εἰσορῶν πόλιν τε σὴν</TextUnit>
    <TextUnit id="940" loc="955">τήν τ' ἀρτίως θανοῦσαν ἔκγονον σέθεν.</TextUnit>
    <TextUnit id="941" loc="956">φεῦ:</TextUnit>
    <TextUnit id="942" loc="957">οὐκ ἔστι πιστὸν οὐδέν, οὔτ' εὐδοξία</TextUnit>
    <TextUnit id="943" loc="958">οὔτ' αὖ καλῶς πράσσοντα μὴ πράξειν κακῶς.</TextUnit>
    <TextUnit id="944" loc="959">φύρουσι δ' αὐτοὶ θεοὶ πάλιν τε καὶ πρόσω</TextUnit>
    <TextUnit id="945" loc="960">ταραγμὸν ἐντιθέντες, ὡς ἀγνωσίᾳ</TextUnit>
    <TextUnit id="946" loc="960">σέβωμεν αὐτούς. ἀλλὰ ταῦτα μὲν τί δεῖ</TextUnit>
    <TextUnit id="947" loc="961">θρηνεῖν, προκόπτοντ' οὐδὲν ἐς πρόσθεν κακῶν;</TextUnit>
    <TextUnit id="948" loc="962">σὺ δ', εἴ τι μέμφῃ τῆς ἐμῆς ἀπουσίας,</TextUnit>
    <TextUnit id="949" loc="963">σχές: τυγχάνω γὰρ ἐν μέσοις Θρῄκης ὅροις</TextUnit>
    <TextUnit id="950" loc="964">ἀπών, ὅτ' ἦλθες δεῦρ': ἐπεὶ δ' ἀφικόμην,</TextUnit>
    <TextUnit id="951" loc="965">ἤδη πόδ' ἔξω δωμάτων αἴροντί μοι</TextUnit>
    <TextUnit id="952" loc="966">ἐς ταὐτὸν ἥδε συμπίτνει δμωὶς σέθεν</TextUnit>
    <TextUnit id="953" loc="967">λέγουσα μύθους, ὧν κλύων ἀφικόμην.</TextUnit>
    <TextUnit id="954" loc="968">αἰσχύνομαί σε προσβλέπειν ἐναντίον,</TextUnit>
    <TextUnit id="955" loc="969">Πολυμῆστορ, ἐν τοιοῖσδε κειμένη κακοῖς.</TextUnit>
    <TextUnit id="956" loc="970">ὅτῳ γὰρ ὤφθην εὐτυχοῦς', αἰδώς μ' ἔχει</TextUnit>
    <TextUnit id="957" loc="971">ἐν τῷδε πότμῳ τυγχάνους' ἵν' εἰμὶ νῦν</TextUnit>
    <TextUnit id="958" loc="972">κοὐκ ἂν δυναίμην προσβλέπειν ὀρθαῖς κόραις.</TextUnit>
    <TextUnit id="959" loc="973">ἀλλ' αὐτὸ μὴ δύσνοιαν ἡγήσῃ σέθεν,</TextUnit>
    <TextUnit id="960" loc="974">Πολυμῆστορ: ἄλλως δ' αἴτιόν τι καὶ νόμος,</TextUnit>
    <TextUnit id="961" loc="975">γυναῖκας ἀνδρῶν μὴ βλέπειν ἐναντίον.</TextUnit>
    <TextUnit id="962" loc="976">καὶ θαῦμά γ' οὐδέν. ἀλλὰ τίς χρεία ς' ἐμοῦ;</TextUnit>
    <TextUnit id="963" loc="977">τί χρῆμ' ἐπέμψω τὸν ἐμὸν ἐκ δόμων πόδα:</TextUnit>
    <TextUnit id="964" loc="978">ἴδιον ἐμαυτῆς δή τι πρὸς σὲ βούλομαι</TextUnit>
    <TextUnit id="965" loc="979">καὶ παῖδας εἰπεῖν σούς: ὀπάονας δέ μοι</TextUnit>
    <TextUnit id="966" loc="980">χωρὶς κέλευσον τῶνδ' ἀποστῆναι δόμων.</TextUnit>
    <TextUnit id="967" loc="981">χωρεῖτ': ἐν ἀσφαλεῖ γὰρ ἥδ' ἐρημία.</TextUnit>
    <TextUnit id="968" loc="982">φίλη μὲν εἶ σύ, προσφιλὲς δέ μοι τόδε</TextUnit>
    <TextUnit id="969" loc="983">στράτευμ' ̓Αχαιῶν. ἀλλὰ σημαίνειν σὲ χρῆν:</TextUnit>
    <TextUnit id="970" loc="984">τί χρὴ τὸν εὖ πράσσοντα μὴ πράσσουσιν εὖ</TextUnit>
    <TextUnit id="971" loc="985">φίλοις ἐπαρκεῖν; ὡς ἕτοιμός εἰμ' ἐγώ.</TextUnit>
    <TextUnit id="972" loc="986">πρῶτον μὲν εἰπὲ παῖδ' ὃν ἐξ ἐμῆς χερὸς</TextUnit>
    <TextUnit id="973" loc="987">Πολύδωρον ἔκ τε πατρὸς ἐν δόμοις ἔχεις,</TextUnit>
    <TextUnit id="974" loc="988">εἰ ζῇ: τὰ δ' ἄλλα δεύτερόν ς' ἐρήσομαι.</TextUnit>
    <TextUnit id="975" loc="989">μάλιστα: τοὐκείνου μὲν εὐτυχεῖς μέρος.</TextUnit>
    <TextUnit id="976" loc="990">ὦ φίλταθ', ὡς εὖ κἀξίως λέγεις σέθεν.</TextUnit>
    <TextUnit id="977" loc="991">τί δῆτα βούλῃ δεύτερον μαθεῖν ἐμοῦ;</TextUnit>
    <TextUnit id="978" loc="992">εἰ τῆς τεκούσης τῆσδε μέμνηταί τί μου;</TextUnit>
    <TextUnit id="979" loc="993">καὶ δεῦρό γ' ὡς σὲ κρύφιος ἐζήτει μολεῖν.</TextUnit>
    <TextUnit id="980" loc="994">χρυσὸς δὲ σῶς ὃν ἦλθεν ἐκ Τροίας ἔχων;</TextUnit>
    <TextUnit id="981" loc="995">σῶς, ἐν δόμοις γε τοῖς ἐμοῖς φρουρούμενος.</TextUnit>
    <TextUnit id="982" loc="996">σῶσόν νυν αὐτὸν μηδ' ἔρα τῶν πλησίον.</TextUnit>
    <TextUnit id="983" loc="997">ἥκιστ': ὀναίμην τοῦ παρόντος, ὦ γύναι.</TextUnit>
    <TextUnit id="984" loc="998">οἶσθ' οὖν ἃ λέξαι σοί τε καὶ παισὶν θέλω;</TextUnit>
    <TextUnit id="985" loc="999">οὐκ οἶδα: τῷ σῷ τοῦτο σημανεῖς λόγῳ.</TextUnit>
    <TextUnit id="986" loc="1000">ἔστ', ὦ φιληθεὶς ὡς σὺ νῦν ἐμοὶ φιλῇ —</TextUnit>
    <TextUnit id="987" loc="1001">τί χρῆμ' ὃ κἀμὲ καὶ τέκν' εἰδέναι χρεών;</TextUnit>
    <TextUnit id="988" loc="1002">χρυσοῦ παλαιαὶ Πριαμιδῶν κατώρυχες.</TextUnit>
    <TextUnit id="989" loc="1003">ταῦτ' ἔσθ' ἃ βούλῃ παιδὶ σημῆναι σέθεν;</TextUnit>
    <TextUnit id="990" loc="1004">μάλιστα, διὰ σοῦ γ': εἶ γὰρ εὐσεβὴς ἀνήρ.</TextUnit>
    <TextUnit id="991" loc="1005">τί δῆτα τέκνων τῶνδε δεῖ παρουσίας;</TextUnit>
    <TextUnit id="992" loc="1006">ἄμεινον, ἢν σὺ κατθάνῃς, τούσδ' εἰδέναι.</TextUnit>
    <TextUnit id="993" loc="1007">καλῶς ἔλεξας: τῇδε καὶ σοφώτερον.</TextUnit>
    <TextUnit id="994" loc="1008">οἶσθ' οὖν ̓Αθάνας ̓Ιλίας ἵνα στέγαι;</TextUnit>
    <TextUnit id="995" loc="1009">ἐνταῦθ' ὁ χρυσός ἐστι; σημεῖον δὲ τί;</TextUnit>
    <TextUnit id="996" loc="1010">μέλαινα πέτρα γῆς ὑπερτέλλους' ἄνω.</TextUnit>
    <TextUnit id="997" loc="1011">ἔτ' οὖν τι βούλῃ τῶν ἐκεῖ φράζειν ἐμοί;</TextUnit>
    <TextUnit id="998" loc="1012">σῶσαί σε χρήμαθ' οἷς συνεξῆλθον θέλω.</TextUnit>
    <TextUnit id="999" loc="1013">ποῦ δῆτα; πέπλων ἐντὸς ἢ κρύψας' ἔχεις;</TextUnit>
    <TextUnit id="1000" loc="1014">σκύλων ἐν ὄχλῳ ταῖσδε σῴζεται στέγαις.</TextUnit>
    <TextUnit id="1001" loc="1015">ποῦ δ'; αἵδ' ̓Αχαιῶν ναύλοχοι περιπτυχαί.</TextUnit>
    <TextUnit id="1002" loc="1016">ἰδίᾳ γυναικῶν αἰχμαλωτίδων στέγαι.</TextUnit>
    <TextUnit id="1003" loc="1017">τἄνδον δὲ πιστὰ κἀρσένων ἐρημία;</TextUnit>
    <TextUnit id="1004" loc="1018">οὐδεὶς ̓Αχαιῶν ἔνδον, ἀλλ' ἡμεῖς μόναι.</TextUnit>
    <TextUnit id="1005" loc="1019">ἀλλ' ἕρπ' ἐς οἴκους: καὶ γὰρ ̓Αργεῖοι νεῶν</TextUnit>
    <TextUnit id="1006" loc="1020">λῦσαι ποθοῦσιν οἴκαδ' ἐκ Τροίας πόδα:</TextUnit>
    <TextUnit id="1007" loc="1021">ὡς πάντα πράξας ὧν σε δεῖ στείχῃς πάλιν</TextUnit>
    <TextUnit id="1008" loc="1022">ξὺν παισὶν οὗπερ τὸν ἐμὸν ᾤκισας γόνον.</TextUnit>
    <TextUnit id="1009" loc="1024">οὔπω δέδωκας, ἀλλ' ἴσως δώσεις δίκην:</TextUnit>
    <TextUnit id="1010" loc="1025">ἀλίμενόν τις ὡς εἰς ἄντλον πεσὼν</TextUnit>
    <TextUnit id="1011" loc="1026">†λέχριος ἐκπεσῇ φίλας καρδίας,</TextUnit>
    <TextUnit id="1012" loc="1027">ἀμέρσας βίοτον. τὸ γὰρ ὑπέγγυον</TextUnit>
    <TextUnit id="1013" loc="1029">Δίκᾳ καὶ θεοῖσιν οὐ συμπίτνει:</TextUnit>
    <TextUnit id="1014" loc="1030">ὀλέθριον ὀλέθριον κακόν.†</TextUnit>
    <TextUnit id="1015" loc="1031">ψεύσει ς' ὁδοῦ τῆσδ' ἐλπὶς ἥ ς' ἐπήγαγεν</TextUnit>
    <TextUnit id="1016" loc="1032">θανάσιμον πρὸς ̔́Αιδαν, ἰὼ τάλας:</TextUnit>
    <TextUnit id="1017" loc="1033">ἀπολέμῳ δὲ χειρὶ λείψεις βίον.     ἔσωθεν</TextUnit>
    <TextUnit id="1018" loc="1035">ὤμοι, τυφλοῦμαι φέγγος ὀμμάτων τάλας.</TextUnit>
    <TextUnit id="1019" loc="1036">ἠκούσατ' ἀνδρὸς Θρῃκὸς οἰμωγήν, φίλαι;</TextUnit>
    <TextUnit id="1020" loc="1037">ὤμοι μάλ' αὖθις, τέκνα, δυστήνου σφαγῆς.</TextUnit>
    <TextUnit id="1021" loc="1038">φίλαι, πέπρακται καίν' ἔσω δόμων κακά.</TextUnit>
    <TextUnit id="1022" loc="1039">ἀλλ' οὔτι μὴ φύγητε λαιψηρῷ ποδί:</TextUnit>
    <TextUnit id="1023" loc="1040">βάλλων γὰρ οἴκων τῶνδ' ἀναρρήξω μυχούς.</TextUnit>
    <TextUnit id="1024" loc="1041">ἰδού, βαρείας χειρὸς ὁρμᾶται βέλος.</TextUnit>
    <TextUnit id="1025" loc="1042">βούλεσθ' ἐπεσπέσωμεν; ὡς ἀκμὴ καλεῖ</TextUnit>
    <TextUnit id="1026" loc="1043">̔Εκάβῃ παρεῖναι Τρῳάσιν τε συμμάχους.</TextUnit>
    <TextUnit id="1027" loc="1044">ἄρασσε, φείδου μηδέν, ἐκβάλλων πύλας:</TextUnit>
    <TextUnit id="1028" loc="1045">οὐ γάρ ποτ' ὄμμα λαμπρὸν ἐνθήσεις κόραις,</TextUnit>
    <TextUnit id="1029" loc="1046">οὐ παῖδας ὄψῃ ζῶντας οὓς ἔκτειν' ἐγώ.</TextUnit>
    <TextUnit id="1030" loc="1047">ἦ γὰρ καθεῖλες Θρῇκα, καὶ κρατεῖς, ξένον,</TextUnit>
    <TextUnit id="1031" loc="1048">δέσποινα, καὶ δέδρακας οἷάπερ λέγεις;</TextUnit>
    <TextUnit id="1032" loc="1049">ὄψῃ νιν αὐτίκ' ὄντα δωμάτων πάρος</TextUnit>
    <TextUnit id="1033" loc="1050">τυφλὸν τυφλῷ στείχοντα παραφόρῳ ποδί,</TextUnit>
    <TextUnit id="1034" loc="1051">παίδων τε δισσῶν σώμαθ', οὓς ἔκτειν' ἐγὼ</TextUnit>
    <TextUnit id="1035" loc="1052">σὺν ταῖς ἀρίσταις Τρῳάσιν: δίκην δέ μοι</TextUnit>
    <TextUnit id="1036" loc="1053">δέδωκε. χωρεῖ δ', ὡς ὁρᾷς, ὅδ' ἐκ δόμων.</TextUnit>
    <TextUnit id="1037" loc="1054">ἀλλ' ἐκποδὼν ἄπειμι κἀποστήσομαι</TextUnit>
    <TextUnit id="1038" loc="1055">θυμῷ ῥέοντι Θρῃκὶ δυσμαχωτάτῳ.</TextUnit>
    <TextUnit id="1039" loc="1056">ὤμοι ἐγώ, πᾷ βῶ,</TextUnit>
    <TextUnit id="1040" loc="1057">πᾷ στῶ, πᾷ κέλσω;</TextUnit>
    <TextUnit id="1041" loc="1058">τετράποδος βάσιν θηρὸς ὀρεστέρου</TextUnit>
    <TextUnit id="1042" loc="1059">τιθέμενος ἐπίχειρα κατ' ἴχνος; ποίαν</TextUnit>
    <TextUnit id="1043" loc="1060">ἢ ταύταν ἢ τάνδ' ἐξαλλάξω, τὰς</TextUnit>
    <TextUnit id="1044" loc="1061">ἀνδροφόνους μάρψαι χρῄζων ̓Ιλιάδας,</TextUnit>
    <TextUnit id="1045" loc="1062">αἵ με διώλεσαν;</TextUnit>
    <TextUnit id="1046" loc="1064">τάλαιναι κόραι τάλαιναι Φρυγῶν,</TextUnit>
    <TextUnit id="1047" loc="1065">ὦ κατάρατοι,</TextUnit>
    <TextUnit id="1048" loc="1066">ποῖ καί με φυγᾷ πτώσσουσι μυχῶν;</TextUnit>
    <TextUnit id="1049" loc="1067">εἴθε μοι ὀμμάτων αἱματόεν βλέφαρον</TextUnit>
    <TextUnit id="1050" loc="1068">ἀκέσαι' ἀκέσαιο τυφλόν, ̔́Αλιε,</TextUnit>
    <TextUnit id="1051" loc="1069">φέγγος ἐπαλλάξας.</TextUnit>
    <TextUnit id="1052" loc="1070">ἆ ἆ,</TextUnit>
    <TextUnit id="1053" loc="1071">σίγα: κρυπτὰν βάσιν αἰσθάνομαι</TextUnit>
    <TextUnit id="1054" loc="1072">τάνδε γυναικῶν. πᾷ πόδ' ἐπᾴξας</TextUnit>
    <TextUnit id="1055" loc="1073">σαρκῶν ὀστέων τ' ἐμπλησθῶ,</TextUnit>
    <TextUnit id="1056" loc="1074">θοίναν ἀγρίων θηρῶν τιθέμενος,</TextUnit>
    <TextUnit id="1057" loc="1075">ἀρνύμενος λώβαν</TextUnit>
    <TextUnit id="1058" loc="1075">λύμας ἀντίποιν' ἐμᾶς; ὦ τάλας.</TextUnit>
    <TextUnit id="1059" loc="1076">ποῖ πᾷ φέρομαι τέκν' ἔρημα λιπὼν</TextUnit>
    <TextUnit id="1060" loc="1077">Βάκχαις ̔́Αιδου διαμοιρᾶσαι,</TextUnit>
    <TextUnit id="1061" loc="1078">σφακτά, κυσίν τε φοινίαν δαῖτ' ἀνή-</TextUnit>
    <TextUnit id="1062" loc="1079">μερον τ' οὐρείαν ἐκβολάν;</TextUnit>
    <TextUnit id="1063" loc="1080">πᾷ στῶ, πᾷ κάμψω, πᾷ βῶ,</TextUnit>
    <TextUnit id="1064" loc="1081">ναῦς ὅπως ποντίοις πείσμασιν, λινόκροκον</TextUnit>
    <TextUnit id="1065" loc="1082">φᾶρος στέλλων, ἐπὶ τάνδε συθεὶς</TextUnit>
    <TextUnit id="1066" loc="1083">τέκνων ἐμῶν φύλαξ ὀλέθριον κοίταν;</TextUnit>
    <TextUnit id="1067" loc="1085">ὦ τλῆμον, ὥς σοι δύσφορ' εἴργασται κακά:</TextUnit>
    <TextUnit id="1068" loc="1086">δράσαντι δ' αἰσχρὰ δεινὰ τἀπιτίμια.</TextUnit>
    <TextUnit id="1069" loc="1087">δαίμων ἔδωκεν ὅστις ἐστί σοι βαρύς.</TextUnit>
    <TextUnit id="1070" loc="1088">αἰαῖ, ἰὼ Θρῄκης λογχοφόρον ἔνο-</TextUnit>
    <TextUnit id="1071" loc="1090">πλον εὔιππον ̓́Αρει κάτοχον γένος.</TextUnit>
    <TextUnit id="1072" loc="1091">ἰὼ ̓Αχαιοί. — ἰὼ ̓Ατρεῖδαι. — βοὰν βοὰν ἀυτῶ, βοάν.</TextUnit>
    <TextUnit id="1073" loc="1092">ὢ ἴτε: μόλετε πρὸς θεῶν.</TextUnit>
    <TextUnit id="1074" loc="1093">κλύει τις ἢ οὐδεὶς ἀρκέσει; τί μέλλετε;</TextUnit>
    <TextUnit id="1075" loc="1094">γυναῖκες ὤλεσάν με, γυναῖκες αἰχμαλωτίδες: δεινὰ</TextUnit>
    <TextUnit id="1076" loc="1095">δεινὰ πεπόνθαμεν.</TextUnit>
    <TextUnit id="1077" loc="1098">ὤμοι ἐμᾶς λώβας.</TextUnit>
    <TextUnit id="1078" loc="1099">ποῖ τράπωμαι, ποῖ πορευθῶ;</TextUnit>
    <TextUnit id="1079" loc="1100">ἀμπτάμενος οὐράνιον</TextUnit>
    <TextUnit id="1080" loc="1101">ὑψιπετὲς ἐς μέλαθρον,</TextUnit>
    <TextUnit id="1081" loc="1102">̓Ωαρίων ἢ Σείριος ἔνθα πυρὸς φλογέας ἀφίη-</TextUnit>
    <TextUnit id="1082" loc="1105">σιν ὄσσων αὐγάς, ἢ τὸν ἐς ̓Αίδα</TextUnit>
    <TextUnit id="1083" loc="1106">μελάγχρωτα πορθμὸν ᾄξω τάλας;</TextUnit>
    <TextUnit id="1084" loc="1107">συγγνώσθ', ὅταν τις κρείσσον' ἢ φέρειν κακὰ</TextUnit>
    <TextUnit id="1085" loc="1108">πάθῃ, ταλαίνης ἐξαπαλλάξαι ζόης.</TextUnit>
    <TextUnit id="1086" loc="1109">κραυγῆς ἀκούσας ἦλθον: οὐ γὰρ ἥσυχος</TextUnit>
    <TextUnit id="1087" loc="1110">πέτρας ὀρείας παῖς λέλακ' ἀνὰ στρατὸν</TextUnit>
    <TextUnit id="1088" loc="1111">̓Ηχὼ διδοῦσα θόρυβον: εἰ δὲ μὴ Φρυγῶν</TextUnit>
    <TextUnit id="1089" loc="1112">πύργους πεσόντας ᾖσμεν ̔Ελλήνων δορί,</TextUnit>
    <TextUnit id="1090" loc="1113">φόβον παρέσχεν οὐ μέσως ὅδε κτύπος.</TextUnit>
    <TextUnit id="1091" loc="1114">ὦ φίλτατ': ᾐσθόμην γάρ, ̓Αγάμεμνον, σέθεν</TextUnit>
    <TextUnit id="1092" loc="1115">φωνῆς ἀκούσας: εἰσορᾷς ἃ πάσχομεν;</TextUnit>
    <TextUnit id="1093" loc="1116">ἔα:</TextUnit>
    <TextUnit id="1094" loc="1117">Πολυμῆστορ: ὦ δύστηνε, τίς ς' ἀπώλεσεν;</TextUnit>
    <TextUnit id="1095" loc="1118">τίς ὄμμ' ἔθηκε τυφλὸν αἱμάξας κόρας,</TextUnit>
    <TextUnit id="1096" loc="1119">παῖδάς τε τούσδ' ἔκτεινεν; ἦ μέγαν χόλον</TextUnit>
    <TextUnit id="1097" loc="1120">σοὶ καὶ τέκνοισιν εἶχεν ὅστις ἦν ἄρα.</TextUnit>
    <TextUnit id="1098" loc="1120">̔Εκάβη με σὺν γυναιξὶν αἰχμαλωτίσιν</TextUnit>
    <TextUnit id="1099" loc="1121">ἀπώλες' — οὐκ ἀπώλες', ἀλλὰ μειζόνως.</TextUnit>
    <TextUnit id="1100" loc="1122">τί φῄς; σὺ τοὔργον εἴργασαι τόδ', ὡς λέγει;</TextUnit>
    <TextUnit id="1101" loc="1123">σὺ τόλμαν, ̔Εκάβη, τήνδ' ἔτλης ἀμήχανον;</TextUnit>
    <TextUnit id="1102" loc="1124">ὤμοι, τί λέξεις; ἦ γὰρ ἐγγύς ἐστί που;</TextUnit>
    <TextUnit id="1103" loc="1125">σήμηνον, εἰπὲ ποῦ 'σθ', ἵν' ἁρπάσας χεροῖν</TextUnit>
    <TextUnit id="1104" loc="1126">διασπάσωμαι καὶ καθαιμάξω χρόα.</TextUnit>
    <TextUnit id="1105" loc="1127">οὗτος, τί πάσχεις;    πρὸς θεῶν σε λίσσομαι,</TextUnit>
    <TextUnit id="1106" loc="1128">μέθες μ' ἐφεῖναι τῇδε μαργῶσαν χέρα.</TextUnit>
    <TextUnit id="1107" loc="1129">ἴσχ': ἐκβαλὼν δὲ καρδίας τὸ βάρβαρον</TextUnit>
    <TextUnit id="1108" loc="1130">λέγ', ὡς ἀκούσας σοῦ τε τῆσδέ τ' ἐν μέρει</TextUnit>
    <TextUnit id="1109" loc="1131">κρίνω δικαίως ἀνθ' ὅτου πάσχεις τάδε.</TextUnit>
    <TextUnit id="1110" loc="1132">λέγοιμ' ἄν. ἦν τις Πριαμιδῶν νεώτατος,</TextUnit>
    <TextUnit id="1111" loc="1133">Πολύδωρος, ̔Εκάβης παῖς, ὃν ἐκ Τροίας ἐμοὶ</TextUnit>
    <TextUnit id="1112" loc="1134">πατὴρ δίδωσι Πρίαμος ἐν δόμοις τρέφειν,</TextUnit>
    <TextUnit id="1113" loc="1135">ὕποπτος ὢν δὴ Τρωικῆς ἁλώσεως.</TextUnit>
    <TextUnit id="1114" loc="1136">τοῦτον κατέκτειν': ἀνθ' ὅτου δ' ἔκτεινά νιν,</TextUnit>
    <TextUnit id="1115" loc="1137">ἄκουσον, ὡς εὖ καὶ σοφῇ προμηθίᾳ.</TextUnit>
    <TextUnit id="1116" loc="1138">ἔδεισα μὴ σοὶ πολέμιος λειφθεὶς ὁ παῖς</TextUnit>
    <TextUnit id="1117" loc="1139">Τροίαν ἀθροίσῃ καὶ ξυνοικίσῃ πάλιν,</TextUnit>
    <TextUnit id="1118" loc="1140">γνόντες δ' ̓Αχαιοὶ ζῶντα Πριαμιδῶν τινα</TextUnit>
    <TextUnit id="1119" loc="1141">Φρυγῶν ἐς αἶαν αὖθις ἄρειαν στόλον,</TextUnit>
    <TextUnit id="1120" loc="1142">κἄπειτα Θρῄκης πεδία τρίβοιεν τάδε</TextUnit>
    <TextUnit id="1121" loc="1143">λεηλατοῦντες, γείτοσιν δ' εἴη κακὸν</TextUnit>
    <TextUnit id="1122" loc="1144">Τρώων, ἐν ᾧπερ νῦν, ἄναξ, ἐκάμνομεν.</TextUnit>
    <TextUnit id="1123" loc="1145">̔Εκάβη δὲ παιδὸς γνοῦσα θανάσιμον μόρον</TextUnit>
    <TextUnit id="1124" loc="1146">λόγῳ με τοιῷδ' ἤγαγ', ὡς κεκρυμμένας</TextUnit>
    <TextUnit id="1125" loc="1147">θήκας φράσουσα Πριαμιδῶν ἐν ̓Ιλίῳ</TextUnit>
    <TextUnit id="1126" loc="1148">χρυσοῦ: μόνον δὲ σὺν τέκνοισί μ' εἰσάγει</TextUnit>
    <TextUnit id="1127" loc="1149">δόμους, ἵν' ἄλλος μή τις εἰδείη τάδε.</TextUnit>
    <TextUnit id="1128" loc="1150">ἵζω δὲ κλίνης ἐν μέσῳ κάμψας γόνυ:</TextUnit>
    <TextUnit id="1129" loc="1151">πολλαὶ δὲ χεῖρες, αἳ μὲν ἐξ ἀριστερᾶς,</TextUnit>
    <TextUnit id="1130" loc="1152">αἳ δ' ἔνθεν, ὡς δὴ παρὰ φίλῳ, Τρώων κόραι</TextUnit>
    <TextUnit id="1131" loc="1153">θάκους ἔχουσαι, κερκίδ' ̓Ηδωνῆς χερὸς</TextUnit>
    <TextUnit id="1132" loc="1154">ᾔνουν, ὑπ' αὐγὰς τούσδε λεύσσουσαι πέπλους:</TextUnit>
    <TextUnit id="1133" loc="1155">ἄλλαι δὲ κάμακα Θρῃκίαν θεώμεναι</TextUnit>
    <TextUnit id="1134" loc="1156">γυμνόν μ' ἔθηκαν διπτύχου στολίσματος.</TextUnit>
    <TextUnit id="1135" loc="1157">ὅσαι δὲ τοκάδες ἦσαν, ἐκπαγλούμεναι</TextUnit>
    <TextUnit id="1136" loc="1158">τέκν' ἐν χεροῖν ἔπαλλον, ὡς πρόσω πατρὸς</TextUnit>
    <TextUnit id="1137" loc="1159">γένοιντο, διαδοχαῖς ἀμείβουσαι χερῶν:</TextUnit>
    <TextUnit id="1138" loc="1160">κᾆτ' ἐκ γαληνῶν — πῶς δοκεῖς; — προσφθεγμάτων</TextUnit>
    <TextUnit id="1139" loc="1161">εὐθὺς λαβοῦσαι φάσγαν' ἐκ πέπλων ποθὲν</TextUnit>
    <TextUnit id="1140" loc="1162">κεντοῦσι παῖδας, αἳ δὲ πολεμίων δίκην</TextUnit>
    <TextUnit id="1141" loc="1163">ξυναρπάσασαι τὰς ἐμὰς εἶχον χέρας</TextUnit>
    <TextUnit id="1142" loc="1164">καὶ κῶλα: παισὶ δ' ἀρκέσαι χρῄζων ἐμοῖς,</TextUnit>
    <TextUnit id="1143" loc="1165">εἰ μὲν πρόσωπον ἐξανισταίην ἐμόν,</TextUnit>
    <TextUnit id="1144" loc="1166">κόμης κατεῖχον, εἰ δὲ κινοίην χέρας,</TextUnit>
    <TextUnit id="1145" loc="1167">πλήθει γυναικῶν οὐδὲν ἤνυον τάλας.</TextUnit>
    <TextUnit id="1146" loc="1168">τὸ λοίσθιον δέ, πῆμα πήματος πλέον,</TextUnit>
    <TextUnit id="1147" loc="1169">ἐξειργάσαντο δείν': ἐμῶν γὰρ ὀμμάτων,</TextUnit>
    <TextUnit id="1148" loc="1170">πόρπας λαβοῦσαι, τὰς ταλαιπώρους κόρας</TextUnit>
    <TextUnit id="1149" loc="1171">κεντοῦσιν, αἱμάσσουσιν: εἶτ' ἀνὰ στέγας</TextUnit>
    <TextUnit id="1150" loc="1172">φυγάδες ἔβησαν: ἐκ δὲ πηδήσας ἐγὼ</TextUnit>
    <TextUnit id="1151" loc="1173">θὴρ ὣς διώκω τὰς μιαιφόνους κύνας,</TextUnit>
    <TextUnit id="1152" loc="1174">ἅπαντ' ἐρευνῶν †τοῖχον ὡς κυνηγέτης†</TextUnit>
    <TextUnit id="1153" loc="1175">βάλλων ἀράσσων. τοιάδε σπεύδων χάριν</TextUnit>
    <TextUnit id="1154" loc="1176">πέπονθα τὴν σὴν πολέμιόν τε σὸν κτανών,</TextUnit>
    <TextUnit id="1155" loc="1177">̓Αγάμεμνον. ὡς δὲ μὴ μακροὺς τείνω λόγους,</TextUnit>
    <TextUnit id="1156" loc="1178">εἴ τις γυναῖκας τῶν πρὶν εἴρηκεν κακῶς</TextUnit>
    <TextUnit id="1157" loc="1179">ἢ νῦν λέγων ἔστιν τις ἢ μέλλει λέγειν,</TextUnit>
    <TextUnit id="1158" loc="1180">ἅπαντα ταῦτα συντεμὼν ἐγὼ φράσω:</TextUnit>
    <TextUnit id="1159" loc="1181">γένος γὰρ οὔτε πόντος οὔτε γῆ τρέφει</TextUnit>
    <TextUnit id="1160" loc="1182">τοιόνδ': ὁ δ' αἰεὶ ξυντυχὼν ἐπίσταται.</TextUnit>
    <TextUnit id="1161" loc="1183">μηδὲν θρασύνου μηδὲ τοῖς σαυτοῦ κακοῖς</TextUnit>
    <TextUnit id="1162" loc="1184">τὸ θῆλυ συνθεὶς ὧδε πᾶν μέμψῃ γένος.</TextUnit>
    <TextUnit id="1163" loc="1185">πολλαὶ γὰρ ἡμῶν, αἳ μέν εἰς' ἐπίφθονοι,</TextUnit>
    <TextUnit id="1164" loc="1186">αἳ δ' εἰς ἀριθμὸν τῶν κακῶν πεφύκαμεν.</TextUnit>
    <TextUnit id="1165" loc="1187">̓Αγάμεμνον, ἀνθρώποισιν οὐκ ἐχρῆν ποτε</TextUnit>
    <TextUnit id="1166" loc="1188">τῶν πραγμάτων τὴν γλῶσσαν ἰσχύειν πλέον:</TextUnit>
    <TextUnit id="1167" loc="1189">ἀλλ', εἴτε χρήστ' ἔδρασε, χρήστ' ἔδει λέγειν,</TextUnit>
    <TextUnit id="1168" loc="1190">εἴτ' αὖ πονηρά, τοὺς λόγους εἶναι σαθρούς,</TextUnit>
    <TextUnit id="1169" loc="1191">καὶ μὴ δύνασθαι τἄδικ' εὖ λέγειν ποτέ.</TextUnit>
    <TextUnit id="1170" loc="1192">σοφοὶ μὲν οὖν εἰς' οἱ τάδ' ἠκριβωκότες,</TextUnit>
    <TextUnit id="1171" loc="1193">ἀλλ' οὐ δύνανται διὰ τέλους εἶναι σοφοί,</TextUnit>
    <TextUnit id="1172" loc="1194">κακῶς δ' ἀπώλοντ': οὔτις ἐξήλυξέ πω.</TextUnit>
    <TextUnit id="1173" loc="1195">καί μοι τὸ μὲν σὸν ὧδε φροιμίοις ἔχει:</TextUnit>
    <TextUnit id="1174" loc="1196">πρὸς τόνδε δ' εἶμι καὶ λόγοις ἀμείψομαι:</TextUnit>
    <TextUnit id="1175" loc="1197">ὃς φῂς ̓Αχαιῶν πόνον ἀπαλλάσσων διπλοῦν</TextUnit>
    <TextUnit id="1176" loc="1198">̓Αγαμέμνονός θ' ἕκατι παῖδ' ἐμὸν κτανεῖν.</TextUnit>
    <TextUnit id="1177" loc="1199">ἀλλ', ὦ κάκιστε, πρῶτον οὔποτ' ἂν φίλον</TextUnit>
    <TextUnit id="1178" loc="1200">τὸ βάρβαρον γένοιτ' ἂν ̔́Ελλησιν γένος</TextUnit>
    <TextUnit id="1179" loc="1201">οὐδ' ἂν δύναιτο. τίνα δὲ καὶ σπεύδων χάριν</TextUnit>
    <TextUnit id="1180" loc="1202">πρόθυμος ἦσθα; πότερα κηδεύσων τινὰ</TextUnit>
    <TextUnit id="1181" loc="1203">ἢ συγγενὴς ὤν, ἢ τίν' αἰτίαν ἔχων;</TextUnit>
    <TextUnit id="1182" loc="1204">ἢ σῆς ἔμελλον γῆς τεμεῖν βλαστήματα</TextUnit>
    <TextUnit id="1183" loc="1205">πλεύσαντες αὖθις; τίνα δοκεῖς πείσειν τάδε;</TextUnit>
    <TextUnit id="1184" loc="1206">ὁ χρυσός, εἰ βούλοιο τἀληθῆ λέγειν,</TextUnit>
    <TextUnit id="1185" loc="1207">ἔκτεινε τὸν ἐμὸν παῖδα, καὶ κέρδη τὰ σά.</TextUnit>
    <TextUnit id="1186" loc="1208">ἐπεὶ δίδαξον τοῦτο: πῶς, ὅτ' εὐτύχει</TextUnit>
    <TextUnit id="1187" loc="1209">Τροία, πέριξ δὲ πύργος εἶχ' ἔτι πτόλιν,</TextUnit>
    <TextUnit id="1188" loc="1210">ἔζη τε Πρίαμος ̔́Εκτορός τ' ἤνθει δόρυ,</TextUnit>
    <TextUnit id="1189" loc="1211">τί δ' οὐ τότ', εἴπερ τῷδ' ἐβουλήθης χάριν</TextUnit>
    <TextUnit id="1190" loc="1212">θέσθαι, τρέφων τὸν παῖδα κἀν δόμοις ἔχων</TextUnit>
    <TextUnit id="1191" loc="1213">ἔκτεινας ἢ ζῶντ' ἦλθες ̓Αργείοις ἄγων;</TextUnit>
    <TextUnit id="1192" loc="1214">ἀλλ' ἡνίχ' ἡμεῖς οὐκέτ' ἐσμὲν ἐν φάει —</TextUnit>
    <TextUnit id="1193" loc="1215">καπνῷ δ' ἐσήμην' ἄστυ — πολεμίων ὕπο,</TextUnit>
    <TextUnit id="1194" loc="1216">ξένον κατέκτας σὴν μολόντ' ἐφ' ἑστίαν.</TextUnit>
    <TextUnit id="1195" loc="1217">πρὸς τοῖσδε νῦν ἄκουσον, ὡς φανῇς κακός.</TextUnit>
    <TextUnit id="1196" loc="1218">χρῆν ς', εἴπερ ἦσθα τοῖς ̓Αχαιοῖσιν φίλος,</TextUnit>
    <TextUnit id="1197" loc="1219">τὸν χρυσὸν ὃν φῂς οὐ σὸν ἀλλὰ τοῦδ' ἔχειν</TextUnit>
    <TextUnit id="1198" loc="1220">δοῦναι φέροντα πενομένοις τε καὶ χρόνον</TextUnit>
    <TextUnit id="1199" loc="1221">πολὺν πατρῴας γῆς ἀπεξενωμένοις:</TextUnit>
    <TextUnit id="1200" loc="1222">σὺ δ' οὐδὲ νῦν πω σῆς ἀπαλλάξαι χερὸς</TextUnit>
    <TextUnit id="1201" loc="1223">τολμᾷς, ἔχων δὲ καρτερεῖς ἔτ' ἐν δόμοις.</TextUnit>
    <TextUnit id="1202" loc="1224">καὶ μὴν τρέφων μὲν ὥς σε παῖδ' ἐχρῆν τρέφειν</TextUnit>
    <TextUnit id="1203" loc="1225">σώσας τε τὸν ἐμόν, εἶχες ἂν καλὸν κλέος:</TextUnit>
    <TextUnit id="1204" loc="1226">ἐν τοῖς κακοῖς γὰρ ἁγαθοὶ σαφέστατοι</TextUnit>
    <TextUnit id="1205" loc="1227">φίλοι: τὰ χρηστὰ δ' αὔθ' ἕκαστ' ἔχει φίλους.</TextUnit>
    <TextUnit id="1206" loc="1228">εἰ δ' ἐσπάνιζες χρημάτων, ὃ δ' εὐτύχει,</TextUnit>
    <TextUnit id="1207" loc="1229">θησαυρὸς ἄν σοι παῖς ὑπῆρχ' οὑμὸς μέγας:</TextUnit>
    <TextUnit id="1208" loc="1230">νῦν δ' οὔτ' ἐκεῖνον ἄνδρ' ἔχεις σαυτῷ φίλον,</TextUnit>
    <TextUnit id="1209" loc="1231">χρυσοῦ τ' ὄνησις οἴχεται παῖδές τε σοί,</TextUnit>
    <TextUnit id="1210" loc="1232">αὐτός τε πράσσεις ὧδε. σοὶ δ' ἐγὼ λέγω,</TextUnit>
    <TextUnit id="1211" loc="1233">̓Αγάμεμνον, εἰ τῷδ' ἀρκέσεις, κακὸς φανῇ:</TextUnit>
    <TextUnit id="1212" loc="1234">οὔτ' εὐσεβῆ γὰρ οὔτε πιστὸν οἷς ἐχρῆν,</TextUnit>
    <TextUnit id="1213" loc="1235">οὐχ ὅσιον, οὐ δίκαιον εὖ δράσεις ξένον:</TextUnit>
    <TextUnit id="1214" loc="1236">αὐτὸν δὲ χαίρειν τοῖς κακοῖς σὲ φήσομεν</TextUnit>
    <TextUnit id="1215" loc="1237">τοιοῦτον ὄντα δεσπότας δ' οὐ λοιδορῶ.</TextUnit>
    <TextUnit id="1216" loc="1238">φεῦ φεῦ: βροτοῖσιν ὡς τὰ χρηστὰ πράγματα</TextUnit>
    <TextUnit id="1217" loc="1239">χρηστῶν ἀφορμὰς ἐνδίδως' ἀεὶ λόγων.</TextUnit>
    <TextUnit id="1218" loc="1240">ἀχθεινὰ μέν μοι τἀλλότρια κρίνειν κακά,</TextUnit>
    <TextUnit id="1219" loc="1241">ὅμως δ' ἀνάγκη: καὶ γὰρ αἰσχύνην φέρει,</TextUnit>
    <TextUnit id="1220" loc="1242">πρᾶγμ' ἐς χέρας λαβόντ' ἀπώσασθαι τόδε.</TextUnit>
    <TextUnit id="1221" loc="1243">ἐμοὶ δ', ἵν' εἰδῇς, οὔτ' ἐμὴν δοκεῖς χάριν</TextUnit>
    <TextUnit id="1222" loc="1244">οὔτ' οὖν ̓Αχαιῶν ἄνδρ' ἀποκτεῖναι ξένον,</TextUnit>
    <TextUnit id="1223" loc="1245">ἀλλ' ὡς ἔχῃς τὸν χρυσὸν ἐν δόμοισι σοῖς.</TextUnit>
    <TextUnit id="1224" loc="1246">λέγεις δὲ σαυτῷ πρόσφορ' ἐν κακοῖσιν ὤν.</TextUnit>
    <TextUnit id="1225" loc="1247">τάχ' οὖν παρ' ὑμῖν ῥᾴδιον ξενοκτονεῖν:</TextUnit>
    <TextUnit id="1226" loc="1248">ἡμῖν δέ γ' αἰσχρὸν τοῖσιν ̔́Ελλησιν τόδε.</TextUnit>
    <TextUnit id="1227" loc="1249">πῶς οὖν σε κρίνας μὴ ἀδικεῖν φύγω ψόγον;</TextUnit>
    <TextUnit id="1228" loc="1250">οὐκ ἂν δυναίμην. ἀλλ' ἐπεὶ τὰ μὴ καλὰ</TextUnit>
    <TextUnit id="1229" loc="1251">πράσσειν ἐτόλμας, τλῆθι καὶ τὰ μὴ φίλα.</TextUnit>
    <TextUnit id="1230" loc="1252">οἴμοι, γυναικός, ὡς ἔοιχ', ἡσσώμενος</TextUnit>
    <TextUnit id="1231" loc="1253">δούλης ὑφέξω τοῖς κακίοσιν δίκην.</TextUnit>
    <TextUnit id="1232" loc="1254">οὔκουν δικαίως, εἴπερ εἰργάσω κακά;</TextUnit>
    <TextUnit id="1233" loc="1255">οἴμοι τέκνων τῶνδ' ὀμμάτων τ' ἐμῶν, τάλας.</TextUnit>
    <TextUnit id="1234" loc="1256">ἀλγεῖς: τί δ'; ἦ 'μὲ παιδὸς οὐκ ἀλγεῖν δοκεῖς;</TextUnit>
    <TextUnit id="1235" loc="1257">χαίρεις ὑβρίζους' εἰς ἔμ', ὦ πανοῦργε σύ;</TextUnit>
    <TextUnit id="1236" loc="1258">οὐ γάρ με χαίρειν χρή σε τιμωρουμένην;</TextUnit>
    <TextUnit id="1237" loc="1259">ἀλλ' οὐ τάχ', ἡνίκ' ἄν σε ποντία νοτὶς —</TextUnit>
    <TextUnit id="1238" loc="1260">μῶν ναυστολήσῃ γῆς ὅρους ̔Ελληνίδος;</TextUnit>
    <TextUnit id="1239" loc="1261">κρύψῃ μὲν οὖν πεσοῦσαν ἐκ καρχησίων.</TextUnit>
    <TextUnit id="1240" loc="1262">πρὸς τοῦ βιαίων τυγχάνουσαν ἁλμάτων;</TextUnit>
    <TextUnit id="1241" loc="1263">αὐτὴ πρὸς ἱστὸν ναὸς ἀμβήσῃ ποδί.</TextUnit>
    <TextUnit id="1242" loc="1264">ὑποπτέροις νώτοισιν ἢ ποίῳ τρόπῳ;</TextUnit>
    <TextUnit id="1243" loc="1265">κύων γενήσῃ πύρς' ἔχουσα δέργματα.</TextUnit>
    <TextUnit id="1244" loc="1266">πῶς δ' οἶσθα μορφῆς τῆς ἐμῆς μετάστασιν;</TextUnit>
    <TextUnit id="1245" loc="1267">ὁ Θρῃξὶ μάντις εἶπε Διόνυσος τάδε.</TextUnit>
    <TextUnit id="1246" loc="1268">σοὶ δ' οὐκ ἔχρησεν οὐδὲν ὧν ἔχεις κακῶν;</TextUnit>
    <TextUnit id="1247" loc="1269">οὐ γάρ ποτ' ἂν σύ μ' εἷλες ὧδε σὺν δόλῳ.</TextUnit>
    <TextUnit id="1248" loc="1270">θανοῦσα δ' ἢ ζῶς' ἐνθάδ' ἐκπλήσω βίον;</TextUnit>
    <TextUnit id="1249" loc="1271">θανοῦσα: τύμβῳ δ' ὄνομα σῷ κεκλήσεται —</TextUnit>
    <TextUnit id="1250" loc="1272">μορφῆς ἐπῳδόν, ἢ τί, τῆς ἐμῆς ἐρεῖς;</TextUnit>
    <TextUnit id="1251" loc="1273">κυνὸς ταλαίνης σῆμα, ναυτίλοις τέκμαρ.</TextUnit>
    <TextUnit id="1252" loc="1274">οὐδὲν μέλει μοι σοῦ γέ μοι δόντος δίκην.</TextUnit>
    <TextUnit id="1253" loc="1275">καὶ σήν γ' ἀνάγκη παῖδα Κασάνδραν θανεῖν.</TextUnit>
    <TextUnit id="1254" loc="1276">ἀπέπτυς': αὐτῷ ταῦτα σοὶ δίδωμ' ἔχειν.</TextUnit>
    <TextUnit id="1255" loc="1277">κτενεῖ νιν ἡ τοῦδ' ἄλοχος, οἰκουρὸς πικρά.</TextUnit>
    <TextUnit id="1256" loc="1278">μήπω μανείη Τυνδαρὶς τοσόνδε παῖς.</TextUnit>
    <TextUnit id="1257" loc="1279">καὐτόν γε τοῦτον, πέλεκυν ἐξάρας' ἄνω.</TextUnit>
    <TextUnit id="1258" loc="1280">οὗτος σύ, μαίνῃ καὶ κακῶν ἐρᾷς τυχεῖν;</TextUnit>
    <TextUnit id="1259" loc="1281">κτεῖν', ὡς ἐν ̓́Αργει φόνια λουτρά ς' ἀμμένει.</TextUnit>
    <TextUnit id="1260" loc="1282">οὐχ ἕλξετ' αὐτόν, δμῶες, ἐκποδὼν βίᾳ;</TextUnit>
    <TextUnit id="1261" loc="1283">ἀλγεῖς ἀκούων;    οὐκ ἐφέξετε στόμα;</TextUnit>
    <TextUnit id="1262" loc="1284">ἐγκλῄετ': εἴρηται γάρ.    οὐχ ὅσον τάχος</TextUnit>
    <TextUnit id="1263" loc="1285">νήσων ἐρήμων αὐτὸν ἐκβαλεῖτέ που,</TextUnit>
    <TextUnit id="1264" loc="1286">ἐπείπερ οὕτω καὶ λίαν θρασυστομεῖ;</TextUnit>
    <TextUnit id="1265" loc="1287">̔Εκάβη, σὺ δ', ὦ τάλαινα, διπτύχους νεκροὺς</TextUnit>
    <TextUnit id="1266" loc="1288">στείχουσα θάπτε: δεσποτῶν δ' ὑμᾶς χρεὼν</TextUnit>
    <TextUnit id="1267" loc="1289">σκηναῖς πελάζειν, Τρῳάδες: καὶ γὰρ πνοὰς</TextUnit>
    <TextUnit id="1268" loc="1290">πρὸς οἶκον ἤδη τάσδε πομπίμους ὁρῶ.</TextUnit>
    <TextUnit id="1269" loc="1291">εὖ δ' ἐς πάτραν πλεύσαιμεν, εὖ δὲ τἀν δόμοις</TextUnit>
    <TextUnit id="1270" loc="1292">ἔχοντ' ἴδοιμεν τῶνδ' ἀφειμένοι πόνων.</TextUnit>
    <TextUnit id="1271" loc="1293">ἴτε πρὸς λιμένας σκηνάς τε, φίλαι,</TextUnit>
    <TextUnit id="1272" loc="1294">τῶν δεσποσύνων πειρασόμεναι</TextUnit>
    <TextUnit id="1273" loc="1295">μόχθων: στερρὰ γὰρ ἀνάγκη.</TextUnit>
  </Text>
</TessDocument>
